+++
description = "Oslabená imunita představuje problém. Především proto, že jsme z ničeho nic náchylnější k rozvoji nejrůznějších chorob. Jak ji poznáte a co se s ní dá dělat?"
subtitle = ""
title = "Oslabená imunita: Příznaky a prevence"
[menu.main]
name = "Oslabená imunita"
weight = 3

+++
![oslabená imunita](/images/oslabena-imunita.jpg)

**Oslabená imunita představuje problém. Především proto, že jsme z ničeho nic náchylnější k rozvoji nejrůznějších chorob. Nejde přitom jen o nachlazení, ale také o chřipku, či angínu. Aby bylo všechno zase v pořádku, povíme vám, jak ji poznáte a co se s ní dá dělat.**

Všichni se chceme cítit dobře a být co nejdéle zdraví. Někdy to ale prostě nevyjde. Nemusí za to jen **nezdravý životní styl**, který si odmítáme připustit. Může jít i o **následek operace**, nebo **autoimunitní choroby**, která je nám vrozená.

Pokud zaháníte představu, jak ležíte celý den v posteli a je vám po všech stránkách mizerně, je extrémně důležité věnovat se (dlouhodobé) **prevenci**. Klíčová je také vaše schopnost včas rozeznat problém, který by vás mohl při soustavném zanedbávání vyřadit na několik dnů až týdnů z provozu.

> **_Abyste nemuseli trávit hodiny hledáním odborných informací na webu, dovolujeme si je všechny shrnout do tohoto článku._**

![oslabený imunitní systém](/images/oslabeny-imunitni-system.jpg)

## Oslabený imunitní systém

Za oslabený imunitní systém považujeme stav, během kterého nepracuje imunita správně. Může jít o důsledek dlouhodobé nemoci, o vrozený problém nebo o negativní dopad nezdravého životního stylu. Imunita ztrácí svou svižnost a akceschopnost i **vlivem stárnutí**.

Následkem toho je, že **tělo není schopné se efektivně bránit patogenům z vnějšího prostředí**. Jsme tedy častěji nemocní a trvá nám mnohem déle se úplně uzdravit. U některých lidí snížená imunita předznamenává i **těžší průběh** některých závažnějších nemocí. (Chřipka, zápal plic…) Což rapidně zvyšuje **riziko úmrtí**.

## Příznaky oslabené imunity

Imunitu nevidíme, takže si nemůžeme vizuálně zkontrolovat, zda je s ní vše v pořádku. Její špatná kondice se většinou projeví až tím, že jsme vystaveni náhlým obtížím. Hlavním znakem oslabené imunity je **častější nemocnost**. Nemoc u takových lidí navíc trvá déle, má horší průběh a může se pravidelně vracet. (Nezvyklé není ani rychlé střídání různých nemocí.) Dokonce i takových, které nejsou u normální populace tak zastoupené.

**Nemocní častěji trpí:**

* Zápalem plic
* Meningitidou
* Bronchitidou
* Kožními problémy

![příznaky-oslabené-imunity](/images/priznaky-oslabene-imunity.jpg)

Jak je ale možné, že někoho položí prakticky všechno, s čím se potká a ostatní ne? I když to na první pohled vypadá tak, že za vše může špatná životospráva a nedostatek živin, faktem je, že velký podíl na tomto jevu mají i abnormality.

**Větší riziko podstupují lidé, kteří:**

* Mají autoimunitní poruchy
* Mají nemocné orgány
* Trpí anémií, nebo jinou krevní vadou
* Trpí onemocněním zažívacího traktu
* Mají zkušenost s opožděným, nebo nedostatečným vývojem (to se týká především dětí)

## Jak na oslabenou imunitu

Ať už je vaše snížená imunita výsledkem předchozího životního stylu, nebo dlouhodobé nemoci, která vyčerpala vaše rezervy, je nutné, abyste ji **začali opět budovat.** Když budete trpěliví a důslední, uvidíte, že se vaše snaha zúročí.

**Primárně zapracujte na:**

* Kvalitní hygieně (umývejte si ruce po příchodu domů, po použití toalety, před jídlem…)
* Eliminaci kontaktů s nemocnými lidmi
* Větší čistotě domácnosti
* Vakcinaci proti potenciálně nebezpečným nemocem (jako je třeba chřipka)
* Dostatku spánku
* Lepším zvládání stresu
* Fyzické aktivitě během dne (i kdyby to měla být chůze po ulici a do schodů)
* Zdravé stravě

![jak-na-oslabenou-imunitu](/images/jak-na-oslabenou-imunitu.jpg)

Vsadit můžete i na **přírodní a volně prodejné vitamíny na oslabenou imunitu**, které jsou bohaté na **vitamín C**, **vitamín D** či na **vitamíny skupiny B** a další stopové prvky, bylinky (echinacea) a minerální látky.

Pokud ani tyto pozitivní změny nevedou k žádným větším rozdílům, je určitě vhodné **navštívit vašeho ošetřujícího lékaře**, který vám předepíše **léky na oslabenou imunitu na předpis**. (Imunitní systém oslabuje i alergická reakce, takže může jít o léčiva, která tuto senzitivitu těla trochu uklidní.)

### Oslabená imunita u dětí

Děti bývají často nemocné. Což může vést k dlouhodobé absenci ve škole a v práci. (Zvlášť, pokud jsou malé a vy nemáte zajištěné hlídání.)

I když to působí velmi negativně, má to svoji logiku. Děti mají **vrozenou imunitu**, která se potřebuje doplnit tou **získanou**. Což vede chtě, nechtě, k tomu, že jsou častěji nemocné. Minimálně v porovnání s dospělými, kteří **mají tuto fázi za sebou**. Není tedy na místě dětem tento problém nějak vyčítat. (Jejich imunita se musí vše potřebné teprve nějak naučit.)

Samozřejmě to ale neznamená, že byste měli dítě nechat napospas všem nástrahám života. Aby se dítě rychle uzdravilo a mohlo zase objevovat svět, **naučte ho základy toho, jak se o sebe starat**.

![oslabená imunita u dětí](/images/oslabena-imunita-u-deti.jpg)

**To zahrnuje:**

* Zdravou a vyváženou stravu bohatou na makro i mikro živiny (nezapomeňte jít dítěti dobrým příkladem)
* Dostatek spánku
* Pravidelný pohyb (ne ale ve chvílích, kdy mu není dobře)
* Eliminaci pobytu v rizikovém prostředí (typicky jde třeba o obchodní centra)
* Nácvik správné hygieny rukou
* Striktní vyškrtnutí jídel a nápojů, které negativně ovlivňují zdraví (fast food, sladké limonády…)
* Kvalitní rodinné vztahy

Pro vaše i jejich vlastní dobro jim dopřávejte **vitamíny a potravinové doplňky pro děti** a **nezanedbávejte povinná a doporučená očkování**.

### Oslabená imunita po operaci

A co po operaci? V podstatě to samé. Jen s tím rozdílem, že byste se měli **starat o pooperační rány**, aby v nich nevznikla infekce. Také si dopřejte **klid na lůžku** a jak to půjde, **začněte s rehabilitací**. V rizikovém období těsně po operaci se také vyhněte kontaktu se zjevně nemocnými lidmi a zbytečně se nezdržujte venku. (Objednejte si někoho na výpomoc a pokud to jde, zařiďte si donášku nákupů až domů.)

![oslabená imunita po operaci](/images/oslabena-imunita-po-operaci.jpg)

## Závěr

I když nedokážeme ovlivnit všechno, co se v našem životě stane, měli bychom udělat maximum možného, abychom měli pod kontrolou alespoň to, na co máme vliv. Když k tomu vsadíte na stálý přísun vitamínů z doplňků stravy, uvidíte, že budete zase brzy fit.