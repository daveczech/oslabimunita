+++
description = "Pokud pro sebe chcete udělat něco navíc, vsaďte na přírodní sílu bylinek! Znáte nejúčinnější bylinky na imunitu?"
subtitle = ""
title = "4 nejúčinnější bylinky na podporu imunity"
[menu.main]
name = "Bylinky na imunitu"
weight = 5

+++
![](/images/bylinky-na-imunitu.jpg)

**Když se vám neudělá dobře, vezmete si lék a počkáte, až zabere. Příště pak jednáte v podobném duchu. Bez toho, abyste přemýšleli o tom, zda tento zvyk nemá negativní dopady na vaše celkové zdraví. Pokud pro sebe chcete udělat něco navíc, příště vsaďte na přírodní sílu těchto několika bylinek!**

**Oslabená imunita** je (bez nadsázky) zlo. Nejen, že je zodpovědná za to, že jsme častěji nemocní a necítíme se ani trochu dobře, ale **má i celou řadu společenských dopadů**. Když jsme nemocní, každý se nás straní. Což vede k pocitu izolace a odloučení. Také můžeme nakazit další členy rodiny. Takže, jakmile se uzdravíme, musíme zůstat doma a dát jim náležitou péči.

Zapomínat ale nesmíme ani na **výpadek příjmů** a na **riziko ztráty zaměstnání**. Hlavně v případě, kdy máme dlouhodobou absenci. (Proč by nás chtěl někdo zaměstnávat, když neděláme to, co bychom měli?) Jak tedy sami jistě vidíte, **jde o velmi pádné důvody, proč se o sebe začít trochu lépe starat**. Má ale cenu brát chemické léky na podporu imunity, které viděly přírodní složky pouze z rychlíku?

> **_Pokud toužíte po něčem trochu šetrnějším, ale srovnatelně účinném, zkuste tyto bylinky na imunitu. Budete se divit._**

![přírodní posílení imunity](/images/prirodni-posileni-imunity.jpg)

## 4 nejúčinnější bylinky

Není tomu tak dávno, co se lidé museli spokojit s **domácími přípravky na podporu imunity**. Neexistovaly totiž nemocnice (a pokud ano, nebyly pro každého dostupné), vědecká pracoviště ani specializované laboratoře, ve kterých by se vyráběly doplňky stravy, nebo léky.

Z toho důvodu byla skoro v každé vesnici **babka kořenářka**, která oplývala bohatými znalostmi nemocí a bylin, které na ně působí. Díky svým rozsáhlým zkušenostem tedy dokázala dobře poradit. Třeba i v problematice kombinování rostlin a s jejich správným dávkováním.

Jelikož je řada znalostí těchto žen stále platná, podíváme se, jak mohou být nápomocné lidem ve 21. století.

### Echinacea

Echinaceu pozná téměř každý. Jde o rostlinu s nafialovělými listy, kterou používali už **původní obyvatelé Ameriky**. Vzhledem k širokospektrálním účinkům a dobré snášenlivosti se výtažky z ní používají při výrobě kapek, čajů, potravinových doplňků a sirupů, které posilují zdraví lidského imunitního systému.

![](/images/echinacea-na-posileni-imunity.jpg)

**Echinacea je ceněná kvůli:**

* Vysokému podílu antioxidantů
* Schopnosti posílit imunitní systém
* Schopnosti snížit hladinu krevního cukru
* Protizánětlivým účinkům
* Příznivým účinkům na úzkost

Je ale potřeba myslet na to, že i když jde o rostlinu s pozitivními dopady na zdraví, **u citlivějších jedinců může vyvolat alergickou reakci**. Tou mohou trpět především lidé, kteří jsou alergičtí na další kvetoucí rostliny.

### Rakytník

Další bylinkou na imunitu, se kterou se v poslední době hojně setkáváme, je rakytník. Poznáme ho podle **oranžových bobul**í, které jsou napěchované spoustou vitamínů (**vitamín C**, **vitamín E**) a dalšími prospěšnými látkami, které mají blahodárný vliv na naše celkové zdraví.

![](/images/rakytnik-na-imunitu.jpg)

**Rakytník se používá při léčbě:**

* Cukrovky
* Ekzémů
* Artritidy
* Vysokého krevního tlaku
* Vysokého cholesterolu
* Zánětů
* Zranění (urychluje hojení)

I když to vypadá, že je rakytník náš dobrý kamarád, o jeho užívání by se měly poradit **těhotné a kojící ženy**. Nemusí být vhodný ani pro lidi, kteří jsou **po operaci**, mají **nízký krevní tlak** nebo mají **poruchu krve**.

### Ženšen pravý

Pokud bychom hledali nějakou bylinu s velmi dobrým renomé, pak by to byl ženšen, který si oblíbili už lidé starověkých civilizací. Kromě toho, že ho považovali za **kvalitní životabudič** mu připisovali schopnost léčit široké spektrum nemocí.

![ženšen na imunitu](/images/zensen-na-imunitu.jpg)

**O ženšenu se říká, že má vliv na:**

* Snižování zánětů
* Fungování mozku
* Léčbu erektilní dysfunkce
* Podporu imunitního systému
* Celkovou vitalitu a úroveň životní energie
* Normální hladinu krevního cukru

I ženšen je běžnou populací přijímán pozitivním způsobem. Dobrý pozor by si na něj ale měli dát lidé, kteří trpí **cukrovkou**. Také nemusí být vhodný pro **děti** a pro **těhotné a kojící ženy**.

### Šípek

Nakonec tu máme rostlinu, se kterou se setkáváme po celý rok na našich polích a mezích. Naši pozornost obvykle upoutá na jaře, kdy krásně kvete a na podzim, kdy se skví svými jasně červenými bobulemi. Ano, máme na mysli náš domácí šípek!

![šípek na imunitu](/images/sipek-na-imunitu.jpg)

Ten byl v naší lidové medicíně používán skoro celé věky. Kromě toho, že byl volně dostupný se toho s ním dalo celkem hodně udělat. (Vaří se z něj džemy, nebo šípkový čaj.) Jelikož šípek obsahuje velké množství **vitamínu C**, **vitamínu E**, **vitamínu A** a **vitamínu B5**, jde o jasného favorita v péči o naše celkové zdraví.

**Šípek má pozitivní vliv na:**

* Omlazení organismu
* Bolesti během artritidy
* Zdraví srdce
* Léčbu nachlazení

Vzhledem k vysokému obsahu vitamínu C se občas přidává i do **doplňků stravy na podporu zdraví našich kloubů**. (Kolagen s vitamínem C dovede ozdravit chrupavky.)

Co se týče rizik, šípek je považován za neškodný. O jeho používání by se však měly (opět) poradit **kojící ženy a těhotné**. Také nemusí být vhodný pro lidi, kteří mají **ledvinové kameny**, **srpkovitou anémii** nebo **hemochromatózu**. Vysoká dávka vitamínu C pak může u citlivějších jedinců způsobit podráždění žaludku, nebo pálení žáhy.

## Přírodní podpora imunity

Příště, až budete chtít **podpořit svůj imunitní systém**, nebo se budete potřebovat vyléčit ze **sezónního nachlazení**, už víte, po kterých bylinkách máte začít sahat. Pomohou vám buď samostatně, nebo v libovolných kombinacích ve formě čajů, nebo volně prodejných doplňků stravy.