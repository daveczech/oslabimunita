+++
date = 2022-01-27T23:00:00Z
description = ""
image = "/images/vitaminy-na-imunitu.jpg"
title = "Vitamíny na imunitu: Známe ty nejlepší"
type = ""

+++
**Jakmile se na podzim sníží teplota a udělá se chladno, prakticky okamžitě se to projeví na nemocnosti lidí. Roli v tom ale nemusí mít jen okolní podmínky, ale i další faktory, které ovlivňují kondici imunitního systému. Kromě toho, že byste měli redukovat stres byste se měli zajímat o doplňování vitamínů, které podporují obranyschopnost. Které to jsou?**

Málokdo prožije zimní měsíce bez toho, aby skončil ležet několik dní v posteli. Je mnohem běžnější, že vám dítě přinese nějaký ten bacil ze školního zařízení. Nebo, že na vás nějaká choroba počíhá v práci, nebo v prostředku hromadné dopravy.

Jak se bude váš imunitní systém chovat můžete do velké míry ovlivnit tím, jak se sebou zacházíte. Rozhodně není moudré **kouřit**, **pít nadměrné množství alkoholu**, **ponocovat** a **být neustále ve stresu**. Pro imunitní systém a jeho akceschopnost je klíčový i **pohyb**. (Pokud je ještě na čerstvém vzduchu, tím lépe.)

> **Jak je to ale se stravou? Na jaké její složky byste se měli při snaze o posílení imunity zaměřit?**

![](/images/vitaminy-pro-silnou-imunitu-jidelnicek.jpg)

## Vitamíny pro silnou imunitu

Největší roli hraje jídelníček. Když se ohlédnete, máte v něm dostatek vitamínů, minerálů a dalších látek, které jsou nezbytné pro normální fungování všech tělesných procesů? Pokud ne, je důležité si to uvědomit a sjednat co nejrychleji nápravu.

### Vitamín C

[Vitamín C zná skoro každý z nás](https://www.oslabenaimunita.cz/blog/vitamin-c-pro-zdravou-imunitu/). Právě on je živinou, kterou si v průběhu zimních měsíců dopřáváme ve velkém. Tomu nahrává skutečnost, že jde o vitamín, který je **rozpustný ve vodě**. Vzhledem k tomu, že se jeho přebytek vylučuje močí, je prakticky nemožné se jím předávkovat. Vitamín C je ceněný **antioxidant**, který v těle bojuje proti volným radikálům a předčasnému stárnutí. Mezi jeho zdroje patří citrusové ovoce, kiwi, brokolice či například jahody.

### Vitamín D3

V poslední době se lidé hodně zajímají o to, aby měli [dostatek vitamínu D](https://www.oslabenaimunita.cz/blog/vitamin-d3-ochrana-pred-onemocnenim/). Ten se rozděluje na **vitamín D2** a na **vitamín D3** (který je mnohými považován za kvalitnější.) Vitamín D je rozpustný v tucích, z toho důvodu se v mnoha případech doporučuje, aby se užíval společně s jídlem, které obsahuje tuk. Rozpustnost tohoto vitamínu v tucích znamená mimo jiné to, že jeho nadbytkem se můžete předávkovat. (Tělo si ho umí na nějakou dobu podržet.)

![vitamín d b c na imunitu](/images/vitamin-d-b-c-na-imunitu.jpg)

Vitamín D má pozitivní vliv na hustotu kostí, [na imunitní systém](https://www.oslabenaimunita.cz/imunitni-system-vite-jak-funguje/) a na pozitivní náladu. Nejdostupnější je nám ze **slunečních paprsků**. V zimě je jich ale málo, takže je vhodné ho užívat ve formě doplňku stravy.

### Vitamín B6

Dalším kouzelníkem v pořadí je vitamín B6, který patří do rodiny **vitamínů skupiny B**. Kromě toho, že je důležitý pro mozek má dobrý vliv i na stav imunity. Vitamín B6 se přirozeně nachází v cizrně, bramborách a banánech.

### Vitamín B12

Nejen pro ženy je extrémně důležitý pravidelný přísun vitamínu B12. (Jeho nedostatek hrozí hlavně **vegetariánům a veganům**.) Tento vitamín je důležitý pro tvorbu červených krvinek a pro zdravé nervy. Tento vitamín se obvykle nachází v mléčných výrobcích, rybách a v mase.

![nejlepší vitamíny na imunitu](/images/nejlepsi-vitaminy-na-imunitu-uzivani.jpg)

## Jak je užívat?

V ideálním případě byste měli mít všechny výše popsané vitamíny zastoupené ve svém jídelníčku. Pokud tedy máte v jeho skladbě nějaké deficity, vyplatí se na nich zapracovat.

Také můžete vyzkoušet **dlouhodobé užívání doplňků stravy na podporu imunity**, které kromě výše vyjmenovaných látek obsahují další složky, které se spojují s [normálním stavem imunitního systému](https://www.oslabenaimunita.cz/5-ucinnych-tipu-na-posileni-imunity/).

**Především jde o:**

* [Echinaceu](https://www.oslabenaimunita.cz/blog/echinacea-vyresi-vase-problemy-s-imunitou/)
* Zinek
* [Kolostrum](https://www.oslabenaimunita.cz/blog/kozi-kolostrum-na-podporu-imunity/)

Výhodou vícesložkových doplňků stravy na imunitu je to, že nebudete muset v jednom dni zobat několik kapslí. Vše najdete v jedné.

Myslete ale na to, že bez komplexní změny vašeho životního stylu vám ani sebelepší doplněk stravy nepomůže zacelit bezpečnostní trhliny, kterých by mohl nějaký bacil využít. Když už ale víte jak na to, věříme, že tento úkol zvládnete.