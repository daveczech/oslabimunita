+++
date = 2021-11-09T23:00:00Z
description = ""
draft = true
image = "/images/autoimunitni-onemocneni.jpg"
title = "Co je to autoimunitní onemocnění a jak se mu bránit?"
type = ""

+++
**Lidská imunita chrání organismus před hrozbami z vnějšího prostředí. Typicky jde například o bakteriální a virové infekce. Někteří lidé se ale narodí s jiným nastavením, které vyhodnocuje jako hrozbu vlastní tkáně. Což může vést k celé řadě potíží. Jak poznat, že je nejlepší čas zamířit k lékaři? A jak se dá boj těla se sebou samým zvládnout?**

I když tušíme, že nejste žádní nováčci, připomeneme si, že [imunitu máme vrozenou](https://www.oslabenaimunita.cz/imunitni-system-vite-jak-funguje/) a **získanou**. Přirozeně nás chrání například sliznice. Získaná imunita pak může zahrnovat například očkování. Celý tento soubor má pak zajistit, že **tělo dovede včas rozeznat a zpacifikovat hrozbu z vnějšího prostředí**. Případně se snažíme ji různě posilovat, [aby nedošlo k oslabení](https://www.oslabenaimunita.cz/oslabena-imunita-priznaky-a-prevence/), které by mohlo skončit nemocí.

Jenže, lidé, kteří mají **autoimunitní chorobu** to mají trochu jinak. Jejich **tělo může napadat samo sebe**, čímž může docházet k rozvoji mnoha zdravotních komplikací. Z toho důvodu je potřeba, aby u nich byl tento problém co nejdříve odhalen a mohlo dojít k jeho cílené léčbě. (Samozřejmě, člověk s autoimunitní poruchou se nevyléčí nikdy. Vlivem léčby ale může dojít k tomu, že se tělo uklidní.)

> **Co vše byste tedy měli o poruchách imunity vědět?**

![autoimunitní onemocnění štítné žlázy](/images/autoimunitni-onemocneni-stitne-zlazy.jpg)

## Co jsou to autoimunitní onemocnění?

Jak už bylo řečeno, autoimunitní onemocnění znamená, že tělo napadá samo sebe. Protože nějakou svoji část vyhodnotilo jako hrozbu. Dá se tedy říct, že tělo nefunguje tak, jak by správně mělo. (Tedy, že imunita brání tělo před mikroorganismy zvnějšku.)

Důvod, proč k tomuto jevu dochází, není v mnoha případech jasný. Větší riziko však s sebou nese **příslušnost k ženskému pohlaví**. Mnohdy se u žen autoimunitní choroby objeví v průběhu plodného období, za které se obecně považuje **rozmezí 15-44 let**. Některé autoimunitní choroby jsou také častější u konkrétních etnických skupin.

V neposlední řadě nelze úplně vyloučit ani **genetickou zátěž**. V tomto případě hovoříme například o roztroušené skleróze. V současné době také existuje podezření, že na vznik autoimunitních onemocnění může mít vliv i **životní styl a životní prostředí**.

## Druhy autoimunitních onemocnění

Druhů autoimunitních onemocnění existuje spousta. Není neobvyklé například **autoimunitní onemocnění štítné žlázy**. Dále známe **lupus**, **roztroušenou sklerózu**, **sklerodermii**, **reaktivní artritidu** či **vaskulitidu**. Nemocí, které jsou způsobené špatnou imunitou ale existuje pochopitelně ještě víc. Patří mezi ně i **cukrovka 1. typu**, nebo **Crohnova choroba**. Nemá ale smysl si je všechny vyjmenovávat, protože jejich jména vám stejně nic neřeknou.

![autoimunitní choroby příznaky](/images/autoimunitni-choroby-priznaky.jpg)

## Jejich nejčastější příznaky

Samozřejmě, každá z autoimunitních chorob má trochu jiné příznaky, které ji činí oproti ostatním unikátní. I tak si lze ale všimnout několika varovných projevů, které mnohdy nejsou úplně specifické, ale které by vás měly přimět k tomu, abyste navštívili svého ošetřujícího lékaře a nechali se prohlédnout.

**Mezi znaky toho, že se něco děje, patří:**

* Únava
* Dlouhodobá bolest svalů
* Otékání a zarudnutí
* Slabá horečka
* Problém s koncentrací
* Ochabnutí a brnění končetin
* Ztráta vlasů
* Vyrážky

Podezřelá je i extrémní žízeň, únava a rapidní ztráta hmotnosti. Což jsou příznaky cukrovky 1. typu. Crohnova choroba může být doprovázená průjmem, nadýmáním a dalšími střevními potížemi.

### Jak se zbavit autoimunitních onemocnění?

Jak už bylo řečeno, **autoimunitní choroby nelze léčit**. Ne v tom smyslu, aby vám v budoucnosti nic nebylo. Proto počítejte s variantou, že budete chodit celý život na pravidelnější prohlídky a budete užívat léky. (U Crohnovy choroby, cukrovky 1. typu atd. je hodně důležitá i **změna jídelníčku a životního stylu**.)

Díky těmto krokům se může zmírnit progrese onemocnění. Případně se lékařům podaří zcela vymazat jeho projevy. Takže budete mít šanci prožít vcelku normální a spokojený život. S lékařem se také poraďte o tom, zda je pro vás vhodné užívat doplňky stravy na podporu imunity, protože by to mohlo opět nastartovat vaše problémy. (Protože podpoříte imunitní systém v jeho činnosti.)

Pokud však žádnou takovou chorobu nemáte, [je posilování imunity žádoucí](https://www.oslabenaimunita.cz/5-ucinnych-tipu-na-posileni-imunity/). Jednou z variant je dlouhodobé užívání doplňků stravy s vitamíny a bylinkami, které jsou na přírodní bázi.