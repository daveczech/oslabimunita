+++
date = 2020-11-26T23:00:00Z
description = "V posledních měsících jsme si ověřili, jak je důležité mít stálý přístup k dezinfekci na ruce. Někdy jsou drahé, nebo špatně k dostání. Přečtěte si více."
image = "/images/dezinfekce-na-ruce.jpg"
title = "Dezinfekce rukou: Víte, jak ji správně používat?"
type = ""

+++
**V posledních několika měsících jsme si ověřili, jak je důležité mít stálý přístup k dezinfekci na ruce. Někdy jsou ale drahé, nebo špatně k dostání. Spousta lidí je navíc neumí používat správně, nebo se po časté aplikaci setkají s širokým spektrem nežádoucích účinků. Proto se podíváme, jak na to.**

Dezinfekci rukou jsme měli tendenci podceňovat. Však, **trocha bacilů nikomu neuškodí**. Ovšem, to, co platí pro normální stav neplatí **při hrách na dětském hřišti**, či **během epidemie nějaké nakažlivé choroby**. (O čemž se přesvědčujeme dnes a denně kvůli epidemii COVID-19.)

Proto jsme se začali ve velkém vybavovat **příručními dezinfekcemi na ruce**, které se vejdou do kabelky, do batohu, nebo do kapsy. Dezinfekci na ruce nově najdeme i u vstupu do restaurací a obchodů. Ani nejlepší dezinfekce na světě ale nebude 100% účinná, pokud ji nebudeme umět správně použít.

> **_Vše, co jste chtěli o této problematice vědět si proto povíme v následujících několika odstavcích._**

  
![jak si správně dezinfikovat ruce](/images/jak-si-spravne-dezinfikovat-ruce.jpg)

## Jak si správně dezinfikovat ruce

Pro umývání, ale i pro dezinfekci rukou dezinfekčním gelem (či jiným přípravkem) platí stejná pravidla.

**Postupujte tak, že:**

* Aplikujete dostatečné množství dezinfekce do dlaně.
* Dezinfekci rukama rozdistribuujte po celé ploše rukou, až k zápěstím.
* Mněte ruce o sebe a dezinfekci nezapomeňte zanést i mezi prsty na obou dvou rukou.
* Dezinfekci nechte zaschnout. Neumývejte ji, ani neotírejte textilem, kapesníčkem, nebo ubrouskem.

Aby byla dezinfekce účinná, **používejte jen přípravky s ověřeným (a tím pádem i účinným) složením**. Také **sledujte expiraci výrobku** a **nenechávejte ho na přímém slunci**, či **v mrazu**.

### Příliš časté používání

Pokud přicházíte do styku s mnoha lidmi, nebo potřebujete strávit celé odpoledne nakupováním v různých obchodech, můžete dezinfekční přípravek použít několikrát za den. Což může vést k řadě nežádoucích účinků.

**Časté používání dezinfekce může vést k:**

* Vysušování pokožky rukou
* Tvorbě atopií a ekzémů
* Větší odolností bakterií a dalších mikrobů
* Oslabení imunitního systému (naše těla jsou na určitou míru špíny zvyklá)

I přes negativní dopady není tento výčet důvodem k tomu, abyste přestali dezinfekční přípravky na ruce používat úplně.

Místo toho začněte přemýšlet o tom, **jak jejich působení kompenzovat v době, kdy je nemusíte použít**. Kdo má atopii, ten se může poradit se svým **dermatologem**. Na suché ruce stačí aplikovat **hydratační a obnovující krém**. Imunitní systém pak můžete podpořit třeba **volně prodejnými doplňky stravy**.

![výroba vlastní dezinfekce](/images/vyroba-vlastni-dezinfekce.jpg)

## Výroba domácí dezinfekce na ruce

Co když vám došla dezinfekce na ruce a na novou nemáte buď peníze, nebo ji už nikde nemají? V tom případě si ji můžete vyrobit svépomocí doma. Stačí k tomu využít recepturu, která začala kolovat éterem při první vlně epidemie onemocnění COVID-19.

**Budete potřebovat:**

* 2 díly isopropylalkoholu, nebo ethanolu (91-99%)
* 1 díl gelu z aloe vera
* Několik kapek eukalyptového oleje

Před přípravou dezinfekce si pořádně **umyjte ruce**. **Umyjte i všechny další předměty, které budete používat**. (Miska, lžíce, tuba na uchovávání dezinfekce.)

![jak si dezinfikovat ruce](/images/jak-dezinfikovat-ruce.jpg)

Všechny ingredience důkladně promíchejte a přeneste je opatrně do tuby. Do dezinfekce za žádnou cenu nesahejte. Povoleno je to jen v případě, že ji chcete použít. Vždy by však měla být dávkována z bezpečného obalu. (Jinak dojde k její kontaminaci.)

Světová zdravotnická organizace WHO doporučuje i dezinfekci, která obsahuje glycerol, destilovanou vodu, hydrogen peroxid a ethanol.

### **Prevence na prvním místě**

Když se oprostíme od toho, že nám dezinfekce na ruce může zachránit zdraví a dost možná i život, její výroba může být zábava. Dbejte ale na to, aby se jí neúčastnily děti. **Nejmenší pak nechte dezinfekci na ruce používat jen pod dohledem dospělých**. Do té doby by měla být schovaná na nepřístupném místě.