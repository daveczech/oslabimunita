+++
date = 2021-07-04T22:00:00Z
description = "Imunitní systém je obranný mechanismus, který nás chrání před hrozbami zvenčí. Známe nejlepší babské rady na posílení imunity."
image = "/images/babske-rady-na-posileni-imunity.jpg"
title = "Babské rady na posílení imunity: Vyzkoušejte těchto 6 tipů"
type = ""

+++
**Imunitní systém je obranný mechanismus, který nás chrání před hrozbami zvenčí. A pokud už se náhodou dostanou dovnitř, udělá maximum, aby se jich co nejdříve zbavil. Jak ale můžeme svým chováním zajistit, aby byly jeho reakce co nejlepší?**

Venku se začíná oteplovat. Takže nikdo neočekává, že v nejbližších týdnech zalehne do postele s nemocí. I přesto se to ale někdy děje. Stačí, když na nějakou dobu dojde k [oslabení imunitního systému](https://www.oslabenaimunita.cz/oslabena-imunita-priznaky-a-prevence/). Případně, můžete toto období relativního klidu využít k tomu, abyste se připravili na podzim a zimu. (Tato dvě období bývají z hlediska šíření nemocí poměrně dost náročná.)

Co kdybychom vám ale řekli, že na to, [jak bude vaše imunita silná](https://www.oslabenaimunita.cz/5-ucinnych-tipu-na-posileni-imunity/), nebo slabá, má vliv nejen genetika, nebo souhra několika na sobě ne zcela závislých faktorů, ale také to, co sami se sebou děláte?

> **Pokud chcete vědět, na kterých potenciálních nedostatcích máte začít při zvyšování obranyschopnosti pracovat, začtěte se do níže uvedených tipů našich babiček.**

  
![babské rady na imunitu](/images/babske-rady-imunita.jpg)

## Nejlepší babské rady na imunitu

### Vsaďte na spánek

Spíme každý den. Takže nám na tom nepřijde nic až tak mimořádného. Ve skutečnosti jde ale o velmi důležitý proces. Kromě toho, že během něj mozek zpracuje události z předchozího dne dochází k celkové regeneraci organismu. Myslete ale na to, že není jedno, jak dlouhou dobu spíte. Za ideální se považuje spánek, jehož délka se pohybuje v rozmezí **7-9 hodin**. Pokud máte spánku dlouhodobě nedostatek, může se to projevit na častější (a vážnější) nemocnosti.

### Dejte zelenou rostlinné potravě

Lidé se řadí mezi všežravce. To znamená, že jsme schopni trávit jak rostlinné, tak živočišné produkty. V posledních letech ale jíme čím dál tím víc zpracovaných potravin a masa. A dost omezujeme příjem ovoce, zeleniny, ořechů, luštěnin a dalších rostlinných složek, které v našem jídelníčku máme. To je ale chyba. Protože jsou bohaté na [vitamíny](https://www.oslabenaimunita.cz/blog/vitamin-d3-ochrana-pred-onemocnenim/), **minerály** a na **antioxidanty**. **Probiotika a prebiotika** zase mohou pozitivně působit na střevní mikroflóru. Jde tedy o to nastolit ve vašem jídelníčku trochu větší rovnováhu.

![imunita zelenina](/images/imunita-zelenina.jpg)

### Omezte přidané látky

Přidané cukry, konzervanty, barviva. Tyto látky možná dodávají pochutinám zajímavé vlastnosti. Ale naše tělo je příliš neocení. Kromě toho, že ho zbytečně zatěžují, mohou přispívat k rozvoji **obezity**. Která je sama o sobě rizikovým faktorem. Ačkoliv vám tedy čokoládové sušenky a slané chipsy chutnají, zeptejte se sami sebe, zda si vaše tělo nezaslouží po většinu času něco lepšího.

### Cvičte

Když jsme byli děti, neustále jsme někde běhali. A domů jsme se vraceli až za soumraku. Těžko říct, kde se stala chyba, ale spousta lidí postupem času na pravidelný pohyb zcela zanevře. Co když vám ale povíme, že **pohyb může zlepšit reakce** [**vašeho imunitního systému**](https://www.oslabenaimunita.cz/imunitni-system-vite-jak-funguje/)? Umírněný pohyb navíc může přispět k redukci zánětů, které jsou opět rizikovým faktorem pro větší nemocnost. Pokud chcete učinit své lenosti přítrž, stačí, když se budete hýbat **alespoň 150 minut týdně**. (A za pohyb se považuje i procházka.)

![](/images/imunita-pohyb.jpg)

### Omezte stres

I když vám to možná přijde jako hraběcí rada, dalším klíčovým faktorem, který má velký dopad na vaše zdraví, je stres. Pokud ho zažíváte dlouhodobě, je pravděpodobné, že se to odrazí i na horším stavu vašeho organismu. Jeho působení totiž podporuje vznik nežádoucích zánětů. Proto se obklopujte **pozitivně smýšlejícími lidmi** a snažte se do svého života zařadit alespoň jednu **relaxační techniku**.

### Pozor na neřesti

Nelze očekávat, že budete zdraví, když za den vykouříte několik krabiček cigaret a přes týden vypijete několik litrů alkoholu. I když to pro vás bude nejspíš ze začátku těžké, zkuste se těchto neřestí zcela zříct. Pokud to nejde, zkuste alespoň pracovat na tom, abyste je co nejvíce omezili. Uvidíte, že vaše peněženka, ale i zdraví, vám v dlouhodobém horizontu poděkuje.

  
A co dál? Tipem navíc je kromě kompletní změny životního stylu ještě **dlouhodobé užívání vitamínů a** [bylinek](https://www.oslabenaimunita.cz/4-nejucinnejsi-bylinky-na-podporu-imunity/). Jejich zdrojem bývají přírodní doplňky stravy.