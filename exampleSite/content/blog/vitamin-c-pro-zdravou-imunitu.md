+++
date = 2020-11-26T23:00:00Z
description = "Není vám dobře a máte pocit, že na vás něco leze? V tom případě byste si měli nejspíš doplnit zásobu vitamínu C. Víte jak působí vitamín C na imunitu?"
draft = true
image = "/images/vitamin-c-na-imunitu.jpg"
title = "Vitamín C pro zdravou imunitu"
type = ""

+++
**Není vám dobře a máte pocit, že na vás něco leze? V tom případě byste si měli nejspíš doplnit zásobu vitamínu C. Kromě toho, že vám pomůže zbavit se volných radikálů, které jsou způsobené oxidačním stresem, nakopne váš imunitní systém k téměř hvězdným výkonům.**

Když přijde podzim a s ním chladné počasí, začínáme pokašlávat, smrkat a podléhat nejrůznějším chorobám. Některé z nich se dají **vyležet s teplým čajem v posteli**. Jiné zase vyžadují součinnost vašeho ošetřujícího lékaře.

I když máme často pocit, že se těmto jevům nedovedeme ubránit (zvlášť, pokud jezdíme MHD a máme děti školního věku), faktem je, že bohatě **stačí trochu změnit náš životní styl**. Nejde jen o to, oblékat se v souladu s panujícím počasím, ale i o to začít přijímat zvýšenou porci vitamínů. Jedním z pomocníků, který vám v tom pomůže je všem dobře známý **vitamín C**.

![účinky vitamínu c](/images/ucinky-vitaminu-c.jpg)

## Pomocník při oslabené imunitě

Vitamín C je látka, která je zodpovědná za **normální fungování imunitního systému**. Vzhledem k tomu, že je to **silný antioxidant**, chrání buňky těla před nadměrným poškozováním. Také **dovede bojovat proti infekcím**, takže podporuje hojení a zkracuje dobu rekonvalescence.

Byla by ale chyba se domnívat, že vitamín C potřebujeme jen ve **chřipkovém období**. Tělu bychom ho měli poskytovat v průběhu celého roku. A to z mnoha dalších důvodů, z nichž některé si osvětlíme níže.

### Účinky

Vitamín C je v našich tělech skutečně velmi zaneprázdněn. Lze to soudit z toho, jaké všechny úlohy v nás zastává.

**Je spojován s:**

* Hojením ran
* Léčbou infekcí
* Normálním fungováním kardiovaskulárního systému
* Nižší hladinou cholesterolu
* Lepším vstřebáváním železa (takže účinně bojuje proti anémii)
* Normálním fungováním chrupavek (ale jen za předpokladu, že je podáván se správným typem kolagenu)

Kromě jiného, vitamín C se používá i **v kosmetickém průmyslu**. Především v krémech a kosmetických sérech. Jeho vysoká koncentrace **pomáhá zmírnit projevy stárnutí**. (Dávejte si ale dobrý pozor na světlo. Vitamín C se na něm rozpadá. Jeho účinek tedy nemusí být kvůli neznalosti této skutečnosti valný.)

![zdroje vitamínu C](/images/zdroje-vitaminu-c.jpg)

## Přírodní zdroje vitamínu C

Nejspíš vás potěšíme, když řekneme, že vitamín C lze pohodlně získat z každodenní stravy.

**Objevíme ho třeba v:**

* Kiwi
* Citrusovém ovoci
* Brokolici
* Růžičkové kapustě
* Čili papričkách
* Sladké žluté paprice
* Petrželi
* Jahodách

A v mnoha dalších druzích čerstvého ovoce a zeleniny, ze kterých běžně vaříme.

## Doplňky stravy

To, že vitamín C získáváme ze stravy je jedna věc. Ne vždy jsme ale schopni pokrýt jeho optimální množství. Například i **v kombinaci s jinými vitamíny a stopovými prvky**, které jsou taktéž důležité pro naši celkovou vitalitu a zdraví.

![doplňky stravy na imunitu](/images/doplnky-stravy-na-imunitu.jpg)

Aby vše fungovalo přesně tak, jak to zamýšlela příroda, rozhodně neuděláte chybu, když vsadíte na **přírodní doplňky stravy pro podporu imunity**, ve kterých je vše, co naše těla potřebují ke zdraví. Speciálně se dívejte po těch, které obsahují i bylinky, jako je například **echinacea**.

## Vitamíny a zdraví

Na vitamíny a jejich fungování je nutné se dívat alespoň **trochu komplexně**. Jelikož některé z nich nejlépe fungují ve spojení s dalšími, udělejte maximum pro to, aby byla vaše strava **co nejvíce pestrá**. Někdy je ale nutné sáhnout po trochu silnějším kalibru, takže si neváhejte pořídit ani **kvalitní doplňky stravy**, které vám pomohou přečkat náročné období.