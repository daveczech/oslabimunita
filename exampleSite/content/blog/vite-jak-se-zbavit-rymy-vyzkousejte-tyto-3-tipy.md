+++
date = 2020-11-26T23:00:00Z
description = "Když přijde zima, začne spousta z nás pokašlávat a smrkat. Když se k tomu ještě přidá kýchání a ucpaný nos, není o co stát. Víte, jak se zbavit rýmy?"
image = "/images/jak-se-zbavit-rymy.jpg"
title = "Víte, jak se zbavit rýmy? Vyzkoušejte tyto 3 tipy"
type = ""

+++
**Když přijde zima, začne spousta z nás pokašlávat a smrkat. Když se k tomu ještě přidá kýchání a ucpaný nos, není o co stát. Pokud nevíte, jak se úporné rýmy zbavíte, vyzkoušejte některý z těchto tipů.**

Rýma je jedním z příznaků toho, že naše tělo bojuje s nemocí, či s přechodnou infekcí. I když se většinou nejedná o symptom, který by nás udržel ležet v teplé posteli, dokáže nám dost znepříjemnit život.

Nejen, že nás rýma zbaví jednoho z **rozpoznávacích smyslů**, ale také může způsobit, že se nám začnou všichni kolem vyhýbat. Nikdo si totiž netroufne odhadnout, jak moc jsme v dané chvíli nakažliví a zda se z toho nevyklube něco vážného. V neposlední řadě, rýma dovede být velmi protivná. Nejen, že **mluvíme jako postavičky z animované pohádky**, ale **musíme neustále hledat čisté kapesníky** a **máme červený a podrážděný nos**.

**Abyste to měli rychle za sebou, vyzkoušejte některý z těchto ověřených prostředků.**

![jak vzniká rýma](/images/jak-vznika-ryma.jpg)

## Jak vzniká rýma

Rýmou můžete trpět z mnoha různých důvodů. Může být doprovázena **oteklými nosními dutinami**, **odkapáváním z nosu**, nebo **neustálým vypuzováním hlenu**.

Ten je v nějaké míře v nose přítomen i normálně. Jeho primární funkcí je **ochrana sliznic** a **zvlhčování vzduchu**, který vdechneme. Zároveň jde o bariéru, která **zhoršuje přístup cizích patogenů do dýchacího ústrojí a plic**. Kde se ho ale najednou vezme tolik, když ho za normálních okolností vůbec nepostřehneme?

Je to jednoduché. V případě, že se v našem nose **nahromadí patogeny** (třeba prach, nebo pyl), může dojít k **infekci**, která si žádá zvýšenou tvorbu hlenu. Nejen z důvodu ochrany, ale i kvůli snadnějšímu vypuzení cizorodých látek. Což je důvod, proč bychom si měli po smrkání důkladně **umýt**, nebo [**vydezinfikovat ruce**](https://www.oslabenaimunita.cz/blog/dezinfekce-rukou-vite-jak-ji-spravne-pouzivat/). Jinak se může stát, že si škodlivinu zaneseme do očí, na obličej nebo do pusy spolu s jídlem.

## 3 tipy, jak se zbavit rýmy

Když už nyní víme, jak vzniká rýma, mrkneme se na to, jak se jí co nejrychleji zbavit.

### Bylinky a bylinné čaje

První variantou, kterou by nám vřele doporučily i naše babičky, [jsou bylinky](https://www.oslabenaimunita.cz/4-nejucinnejsi-bylinky-na-podporu-imunity/) a popíjení bylinných čajů. A to z mnoha důvodů.

V první řadě tělu dodáme **dostatek tekutin**, které využije jak při normálním fungování, tak během boje s infekcí. Dalším důvodem je, že **pomalé usrkávání teplého čaje uvolňuje dýchací cesty**, které se tak (zevnitř) trochu napaří. Tím se mechanicky uvolní hlen, který je mnohem snazší vysmrkat. V neposlední řadě, bylinky **mají příznivý vliv na** [**posilování imunitního systému**](https://www.oslabenaimunita.cz/5-ucinnych-tipu-na-posileni-imunity/). Což je při boji s rýmou jednoznačně potřeba.

![](/images/bylinky-na-rymu.jpg)

**Pokud nevíte, které bylinky byste měli vyzkoušet, zkuste:**

* Zázvor
* Kopřivu dvoudomou
* Heřmánek
* Mátu
* Šípek
* [Echinaceu](https://www.oslabenaimunita.cz/blog/echinacea-vyresi-vase-problemy-s-imunitou/)

To, zda se rozhodnete pro porcovaný, lístkový nebo doma vyrobený čaj (z nastrouhaného kořene) je jen na vás.

### Inhalace

Pokud nemůžete dýchat nosem, další způsob, jak si ulevit, je **inhalace páry**. Ta prohřeje dýchací ústrojí a taktéž ho velmi rychle zprůchodní. Než se ale do této aktivity pustíte, měli byste vědět, jak to dělat správně a jaká jsou její možná rizika. Při nesprávně provedené inhalaci si můžete spíš ublížit.

K inhalaci budete potřebovat žáruvzdornou nádobu, ručník a horkou vodu. Horkou vodu přelijte do nádoby. Nakloňte nad ni hlavu a přehoďte si přes ni rozložený ručník. Zapněte si minutku na **(maximálně) 10 minut**, zavřete oči a **ze vzdálenosti 30 cm** vdechujte stoupající páru.

![inhalace na rýmu](/images/inhalace-na-rymu.jpg)

**Mějte na paměti, že:**

* Vás pára může popálit
* Není vhodné inhalovat páru déle než 10-15 minut
* By se vám neměla dostat pára do očí
* Se nevhodná nádoba může rozbít (to platí třeba o těch, které nejsou z varného skla)

V neposlední řadě **je nutné dávat dobrý pozor na to, aby do kontaktu s horkou vodou nepřišly malé děti, nebo zvířata**. V takovém případě by mohlo dojít k velmi vážným popáleninám.

### Cibule proti rýmě

Při vaření jste si možná všimli, že vám slzí oči a trochu kape z nosu. Na druhou stranu, o cibuli se říká, že je (spolu s česnekem) královnou **lidové medicíny**. Dá se tedy nějak využít během léčby rýmy?

Ano, i ne. Dost záleží na tom, jak celou věc pojmete. Někdo tvrdí, že k vyléčení stačí dát kus syrové cibule do místnosti s nemocným a ona do sebe pohltí patogeny a škodlivé látky. Což je samozřejmě nesmysl, který se nezakládá na pravdě.

Když ale zvolíte její **vnitřní použití**, rozhodně to bude mít na vaše celkové zdraví nějaký měřitelný efekt. Především proto, že cibule obsahuje **vitamíny skupiny B**, [**vitamín C**](https://www.oslabenaimunita.cz/blog/vitamin-c-pro-zdravou-imunitu/), [**vitamín D**](https://www.oslabenaimunita.cz/blog/vitamin-d3-ochrana-pred-onemocnenim/) a **vitamín E**. Plus spoustu dalších tělu prospěšných látek.

Pokud se vám její konzumace v syrovém stavu příčí, zkuste si z ní uvařit **cibulový čaj**. Pomoci vám může i kvalitní **cibulová polévka**, nebo **cibulový sirup**. Naše babičky nedaly dopustit ani na **cibuli s medem**. Je tedy na vás, jakou formu cibulové léčby zvolíte.

![cibule proti rýmě](/images/cibule-proti-ryme.jpg)

## Nosní kapky rýmu nevyléčí

Hodně lidí věří tomu, že rýmu dovede vyléčit každodenní používání nosních kapek z lékárny. Ale není to až tak úplně pravda. Mnoho z nich jen **potlačí příznaky zdravotního problému**. V základě ho ale nijak neřeší.

Nadužívání nosních sprejů navíc **může přispět ke změnám v nosní dutině**, které **vedou k chronickým dýchacím obtížím**. U některých lidí mohou zmizet do několika dnů až týdnů po ukončení používání spreje. Není tomu tak ale pokaždé.

Z toho důvodu byste se měli o správném používání nosních sprejů poradit buď s lékařem, nebo se zkušeným lékárníkem během nákupu. Také byste měli primárně volit prostředky, které vám opravdu pomohou se vyléčit.

## Tradiční způsob léčby

Jak lze z předchozích několika odstavců soudit, nejrychlejší řešení nemusí být zároveň to nejlepší. Kdykoliv budete trpět nějakou formou rýmy, snažte se najít její příčinu a zvolte tradiční způsob léčby. Pokud ho ještě podpoříte užíváním volně prodejných doplňků stravy [na podporu imunity](https://www.oslabenaimunita.cz/imunitni-system-vite-jak-funguje/), tím lépe.