+++
date = 2022-11-06T23:00:00Z
description = "Jak se liší získaná imunita od té vrozené? A jak ji správně posílit? Přečtěte si tipy a triky, jak posílit váš imunitní systém jednou provždy."
image = "/images/ziskana-imunita-1.jpg"
title = "Co je to získaná imunita a jak ji posílit?"
type = ""

+++
**Imunitní systém by si měl každý z nás důkladně hýčkat. Je to totiž právě on, který nám dovoluje přežít v prostředí, ve kterém na nás každou vteřinou útočí různě nebezpečné patogeny. Jak ale imunitní systém přesně funguje? A jak se liší získaná imunita od té vrozené? Pokud vás tato témata zajímají, vše důležité vám o nich prozradíme níže.**

Kdyby nebylo [imunitního systému](https://www.oslabenaimunita.cz/imunitni-system-vite-jak-funguje/), který je zrovna u člověka poměrně dost spletitý, pravděpodobně bychom nemohli přežít ani hodinu. A to bez jakékoliv nadsázky. Stačí se dotknout tyče v MHD, vzít do ruky nákupní vozík, nebo být v úzkém kontaktu s někým, kdo je něčím nakažen, a naše tělo má co dělat, aby infekce nepronikla dovnitř.

Navíc, v dnešní době máme privilegium, o kterém si naši předci mohli nechat pouze zdát. Díky našim pokročilým možnostem (díky kterým dovedeme vyléčit skoro každou nemoc) má většina z nás šanci posilovat získanou imunitu, která nás v mnoha případech chrání i v budoucnu.

> **Chcete vědět víc? V tom případě budeme rádi, když budete pokračovat ve čtení.**

![získaná vrozená imunita rozdíl](/images/ziskana-vrozena-imunita-rozdil.jpg)

## Co je to získaná imunita?

Získané imunitě se také někdy říká **adaptivní imunita**, nebo **specifická imunita**. Aby k ní mohlo dojít, musí se u člověka rozvinout infekce. Imunitní systém na tuto infekci reaguje tak, že se ji naučí rozpoznávat. Díky paměti ji navíc imunitní systém dokáže odhalit i v budoucnosti. **To mu umožňuje na stejnou infekci reagovat rychleji a silněji**. (Tomuto jevu se říká imunologická paměť.) V našem těle jsou za tuto reakci zodpovědné lymfocyty.

## V čem se liší od té vrozené?

Aby mláďata lidského druhu nebyla po narození ohrožena na životě (nebo minimálně ne víc, než musí), příroda nám nadělila takzvanou **vrozenou imunitu**, která funguje prakticky okamžitě po příchodu na svět. (Tomuto typu imunity se také říká nespecifická.)

Vrozená imunita **funguje na principu spolupráce s protilátkami a buněčnou imunitou**. Hlavním bojovníkem přirozené imunity je takzvaný **fagocyt**, který má schopnost pohltit nepřátelský organismus. Přirozená imunita má navíc ve srovnání se získanou imunitou mnohem rychlejší nástup (minimálně, pokud hovoříme o potřebě imunitního systému se novou infekci naučit, což může chvíli trvat). V mnoha ohledech vrozená imunita stačí k tomu, aby zvládla počáteční rychlou fázi infekce.

Přirozenou imunitu po narození také podporuje příjem mleziva a mateřského mléka.

![jak podpořit získanou imunitu](/images/jak-podporit-ziskanou-imunitu.jpg)

## Jak podpořit imunitu?

[Imunitní systém můžete podpořit mnoha způsoby](https://www.oslabenaimunita.cz/5-ucinnych-tipu-na-posileni-imunity/). V první řadě bychom vám doporučili **dlouhodobé užívání přírodních doplňků stravy s obsahem vitamínů a bylinek na posílení imunitního systému**.

**Ve složení hledejte:**

* [Vitamín C](https://www.oslabenaimunita.cz/blog/vitamin-c-pro-zdravou-imunitu/)
* Kolostrum
* Echinaceu
* Šípek
* Rakytník
* [Vitamín D](https://www.oslabenaimunita.cz/blog/vitamin-d3-ochrana-pred-onemocnenim/)

A mnoho dalších látek, které se spojují s podporou a normálním stavem imunitního systému.

Dále imunitní systém reaguje na to, jak se k sobě chováme. Z toho důvodu se při posilování imunity doporučuje i dlouhodobá změna životního stylu.

**Imunitě pomáhá:**

* Spánek
* Zdravý jídelníček
* Redukce stresu
* Pravidelný pohyb
* Hydratace organismu

Ve své podstatě byste tedy měli spát alespoň 7-9 hodin za noc. Také byste měli mnohem častěji sahat po zdravých potravinách a měli byste omezit pití alkoholu a kouření. I když se to snáze řekne, než udělá, dobře si zvolíte i tehdy, pokud se rozhodnete pracovat se svou každodenní stresovou zátěží. (V tomto ohledu vám může pomoci i již zmíněný pohyb.) Také se v průběhu dne nezapomínejte napít dostatečného množství čisté vody.

Když užívání doplňků stravy na imunitu spojíte se změnou životního stylu, měli byste brzy zaznamenat první pozitivní změny.