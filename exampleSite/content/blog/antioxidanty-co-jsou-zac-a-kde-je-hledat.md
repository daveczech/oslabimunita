+++
date = 2022-07-24T22:00:00Z
description = "Antioxidant je označení pro látku, jejíž molekuly omezují aktivitu nežádoucích volných radikálů. Jaké jsou jejich účinky? Přečtěte si více."
draft = true
image = "/images/antioxidanty.jpg"
title = "Antioxidanty: Co jsou zač a kde je hledat?"
type = ""

+++
**Všude se mluví o tom, že bychom měli svému tělu dodávat dostatečné množství antioxidantů. Čím ale přesně jsou? To je pro mnohé lidi otázka, kterou nedovedou nijak snadno rozlousknout. Pokud se o nich chcete dozvědět vše podstatné, určitě byste měli pokračovat ve čtení následujících několika odstavců.**

Když se začtete do kteréhokoliv článku o zdravé výživě a zdraví, je jen otázkou času, kdy narazíte na slovo **antioxidant**. Jelikož se o nich mnohdy hovoří se skoro až náboženskou úctou, většina lidí rychle pochopí, že se jedná o něco, co je pro ně dobré. Málokdo ale tuší, co si má pod slovem antioxidant přesně představit. Také se mezi námi stále najdou lidé, kteří nevědí, kde by měli nějaké antioxidanty hledat.

**Proto se na ně podrobně podíváme níže.**

## Co jsou to antioxidanty?

Antioxidant je označení pro látku, jejíž **molekuly omezují aktivitu nežádoucích volných radikálů**. Také mohou předcházet jejich vzniku, nebo je činí méně reaktivní. To je pozitivní, protože volné radikály se dlouhodobě spojují s rozvojem **civilizačních chorob**.

Ve své podstatě antioxidanty **omezují proces oxidace**. Ze stejných důvodů se antioxidanty používají v potravinářství. (Asi nikdo nechce používat žluklý olej.) Málokdo ale ví, že nadměrné množství antioxidantů v těle může mít na organismus překvapivě negativní vliv. (Protože mohou bránit některým žádoucím procesům.)

## Účinky antioxidantů

Mezi nejvýznamnější schopnosti antioxidantů patří **ochrana organismus před předčasným stárnutím**. K oxidativnímu stresu může dojít při mnoha běžných aktivitách, mezi které patří cvičení, kouření, hojení úrazu a podobně. Antioxidanty se pak rozdělují na několik typů. (Například vitamín C, vitamín A, vitamín E atd.)

## Antioxidanty na imunitu

Z našeho předešlého vzorového výčtu antioxidantů nejspíš chápete, čím se budeme v rámci tohoto odstavce zabývat. Řada látek, které mají antioxidační účinky, má pozitivní vliv na **posilování imunitního systému**. Typicky jde o již jmenovaný vitamín C, vitamín E a podobně. Z toho důvodu je žádoucí, abyste měli dobře nastavený jídelníček, ve kterém se objeví všechny zdroje antioxidantů.

## Antioxidanty v potravinách - zdroje

Ve svém jídelníčku byste měli mít přírodní antioxidanty. S nimi si totiž tělo poradí nejsnáze.

**Mezi nejbohatší zdroje antioxidantů patří:**

* Kvalitní tmavá čokoláda
* Pekanové ořechy
* Borůvky
* Jahody
* Artyčoky
* Goji
* Maliny
* Červené zelí
* Fazole
* Špenát
* Řepa

Co se týče čokolády, zcela pochopitelně ji nedoporučujeme jíst na kila. Malý kousek čokolády ke kávě vám však neuškodí. Také si můžete všimnout, že antioxidanty se v naprosté většině případů nacházejí **v rostlinné stravě**. Neznamená to, že se z vás musí stát vegetariáni, nebo vegani, je však moudré, abyste živočišné výrobky doplnili i rostlinnými složkami.

Dále si můžete dopřávat citrusové ovoce, které je dobrým zdrojem **vitamínu C**. To samé platí o kiwi a o brokolici. Také určitě nic nepokazíte, pokud si budete pravidelně dopřávat alespoň jeden **šálek kvalitního zeleného čaje** za den.

Aby neměl váš jídelníček až takovou práci, hodí se zamyslet nad tím, jestli nepřišel čas skoncovat s kouřením, nadměrným pitím alkoholu a s dalšími nezdravými zvyky, které mají vliv na vznik volných radikálů.

V neposlední řadě také vyzkoušejte **dlouhodobé užívání doplňků stravy na podporu imunitního systému**, které kromě vitamínů s antioxidačními účinky obsahují i široké spektrum bylinek (echinacea, kolostrum, ženšen, šípek…). Spolu s výše uvedenými změnami životosprávy získáte benefit v podobě odolného zdraví.