+++
date = 2022-02-24T23:00:00Z
description = "Oxidační stres je silný protivník, který dovede po dostatečně dlouhé době podlomit naše zdraví. Jak proti němu bojovat? Přečtěte si více."
draft = true
image = "/images/oxidativni-stres.jpg"
title = "Co to je oxidativní stres: Příznaky a jak se ho zbavit"
type = ""

+++
**Oxidační stres je silný protivník, který dovede po dostatečně dlouhé době podlomit naše zdraví. I když o něm většina z nás něco ví, málokdo se orientuje v tom, co přesně v těle dělá a jak se mu dá bránit. Proto se podíváme na vše, co byste o něm měli vědět.**

Lidské tělo neohrožují jen **patogeny z vnějšího prostředí**, které se snaží [překonat naši obranyschopnost](https://www.oslabenaimunita.cz/blog/obranyschopnost-organismu-co-ji-oslabuje-a-jak-ji-posilit/). Musíme bojovat i s **oxidačním stresem**, který způsobuje **nerovnováhu mezi antioxidanty a volnými radikály**.

Oxidační stres je nebezpečný v tom, že spouští řetězové reakce, které vedou k oxidaci. V některých případech to může být žádané, ale víme o tom, že v řadě případů je tento jev pro lidské tělo škodlivý.

> **Jak to ale funguje?**

![co je to oxidativní stres](/images/co-to-je-oxidativni-stres.jpg)

## Co je to oxidativní stres?

Jak už bylo řečeno, oxidativní stres je jev, v průběhu kterého v těle dochází k nerovnováze antioxidantů a volných radikálů. Pokud máme v těle antioxidantů dostatek, ty působí na volné radikály tak, že jim **poskytnou své elektrony**, díky čemuž se volné radikály buď neutralizují, nebo se sníži jejich potenciální nebezpečnost.

nejčastější viníky oxidačního stresu patří **cigaretový kouř**, některé druhy pesticidů a chemických prostředků, **radiace**, **znečištěné ovzduší**, **nevhodná dieta**, která je bohatá na tuk, cukry a alkohol, či **zánět**.

## Příznaky oxidačního stresu

Oxidační stres může být ve vašem těle dlouhou dobu přítomen bez jakýchkoliv příznaků. Většinou se jeho působení projeví až ve chvíli, kdy se u vás rozvine nějaké vážnější onemocnění. Nezřídka **chronického charakteru**.

Hovoříme například o **cukrovce 2. typu**, o **kornatění tepen**, o častých zánětech v těle, **vysokém krevním tlaku**, nemocech kardiovaskulárního systému či o **rakovině**. Jak tedy vidíte, s oxidačním stresem není žádná legrace.

![příznaky oxidační stres jak se ho zbavit](/images/priznaky-oxidacni-stres-jak-se-ho-zbavit.jpg)

## Jak se bránit oxidativnímu stresu?

I když to zní hrozivě, máme štěstí, že žijeme v době, která je bohatá na informace, které nám říkají, jak se oxidativnímu stresu efektivně bránit. Pokud si navíc z některých bodů uděláte zvyk, věříme, že se budete dlouhodobě těšit dobrému zdraví.

**Na oxidační stres platí:**

* Nikotinová abstinence a pobyt mimo zakouřené prostředí
* Pravidelné cvičení
* Opatrné zacházení s jakýmikoliv chemikáliemi
* Ochrana životního prostředí, která vede k menšímu znečištění
* Dostatek spánku
* Alkoholová abstinence
* Střídmost v jídle

Dále byste se měli zaměřit na svůj každodenní jídelníček, ve kterém by mělo být minimum zpracovaných potravin. Naopak by měl být plný **čerstvého ovoce a zeleniny**. Právě tyto potraviny jsou totiž přeplněné antioxidanty, které tělu pomáhají neutralizovat volné radikály. Mezi nejznámější bojovníky [v tomto ohledu patří vitamín C](https://www.oslabenaimunita.cz/blog/vitamin-c-pro-zdravou-imunitu/).

**V jídelníčku mějte:**

* Citrusové ovoce
* Tmavě zelené saláty
* Brokolici
* Rajčata
* Mrkev
* Olivy
* Kvalitní tučné ryby
* Česnek
* Skořici
* Cibuli

Mezi známé pomocníky patří i **zelený čaj**, který můžete pít v průběhu celého dne. Dokonce i ve večerních hodinách, pokud chcete.

[Co se týče posilování imunitního systému](https://www.oslabenaimunita.cz/5-ucinnych-tipu-na-posileni-imunity/), můžete vyzkoušet i nějaké ty bylinky. Hodně známá je například [echinacea](https://www.oslabenaimunita.cz/blog/echinacea-vyresi-vase-problemy-s-imunitou/), či **rakytník**. V některých případech se hodí tyto bylinky kombinovat mezi sebou. Uživatelskou přívětivost a jednoduché dávkování vám nabídnou přírodní [doplňky stravy na podporu imunitního systému](https://www.oslabenaimunita.cz/blog/vitaminy-na-imunitu-zname-ty-nejlepsi/).