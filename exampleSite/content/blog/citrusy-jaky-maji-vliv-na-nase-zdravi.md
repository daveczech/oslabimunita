+++
date = 2022-08-28T22:00:00Z
description = "Citrusy jsou příjemné jak na pohled, tak na chuť. Jaké jsou ale jejich účinky na naše zdraví a imunitu? Přečtěte si více v článku."
image = "/images/citrusy.jpg"
title = "Citrusy: Jaký mají vliv na naše zdraví?"
type = ""

+++
**Citrusové ovoce zná každý z nás už od útlého mládí. Vždyť od babiček, tetiček a Mikuláše jsme obvykle dostali nějakou tu mandarinku, nebo pomeranč. Když jsme byli nachlazení, maminka nám obvykle nakapala do čaje šťávu z čerstvého citronu. Je proto pochopitelné, že se mnoho z nás k citrusovému ovoci rádo vrací. Přemýšleli jste ale někdy nad tím, jaké má citrusové ovoce vliv na lidské zdraví? Pokud ne, to nejzajímavější vám prozradíme níže.**

Jak už bylo řečeno, citrusové ovoce vnímáme jako snadno dostupné. Z toho důvodu nad jeho zakomponováním do naší každodenní životosprávy skoro ani nepřemýšlíme. Mnohdy máme jeho konzumaci dokonce spojenou s **pozitivními vzpomínkami na dětství a na své blízké**, což nás může v pravidelnosti jeho nákupu o to více podpořit.

Určitě ale víte, že i když se o citrusovém ovoci říká, že je studnicí zdraví, vše na světě má dvě strany, z nichž ta druhá nebývá tak příjemná. A platí to dokonce i o citrusech.

> **Čím vším nám prospívají? A mohou mít na lidské tělo i nějaký negativní dopad?**

![citrusy účinky](/images/citrusy-ucinky.jpg)

## Nejlepší účinky citrusů

Citrusové ovoce je příjemné jak na pohled, tak na chuť. Zvlášť ve studených zimních dnech, kdy dovede celkem spolehlivě vyvolat vzpomínky na poslední léto. Do kategorie citrusového ovoce řadíme kromě citronu a pomeranče také limetky, grepy a mnoho dalších. Tomuto ovoci se nejlépe daří ve specifických klimatických podmínkách Austrálie, Nové Guineji, Španělska a Brazílie. (S tím, že v posledních jmenovaných zemích se pěstují speciálně vyšlechtěné odrůdy.)

**Mezi největší výhody citrusového ovoce patří:**

* Vysoký obsah vitamínů a dalších živin
* Obsah vlákniny
* Malé množství kalorií
* Snižování rizika ledvinových kamenů
* Vysoký obsah antioxidantů (které bojují proti nebezpečným volným radikálům)
* Podpora zdraví srdce
* Podpora zdraví mozku

Jak všichni víme, citrusové ovoce je bohatým zdrojem **vitamínu C**, který je důležitým antioxidantem. Kromě toho, že bojuje proti volným radikálům, které mají tendenci poškozovat buňky (které na to pak mohou reagovat rozvojem civilizačních chorob), tak dovede poměrně dobře podporovat [normální stav imunitního systému](https://www.oslabenaimunita.cz/imunitni-system-vite-jak-funguje/). Kromě jiného, citrusové ovoce obsahuje i **vitamín B** a **draslík**.

Dále musíme mezi pozitivy zmínit **obsah vlákniny**, která je důležitá pro naše zdravé trávení. Pokud tedy trpíte na problémy s vyprazdňováním, citrusové ovoce by vám s nimi mohlo celkem snadno pomoci. Když k tomu ještě připočítáme malé množství kalorií, které v citrusovém ovoci najdeme, mohou po něm sáhnout i lidé, kteří chtějí snížit svou tělesnou váhu.

Myslete ale na to, že zvýšená konzumace citrusů může vést ke vzniku zubního kazu, protože jejich šťáva může narušovat zubní sklovinu. V některých případech se může konzumace citrusů dokonce bít s některými léky. (Jde například o některé léky na zvýšenou hladinu cholesterolu.)

![](/images/duvody-proc-jist-citrusy.jpg)

## 5 důvodů, proč je jíst

Kdybychom to tedy měli nějak shrnout, zvýšená konzumace citrusového ovoce je vhodná pro [posílení imunitního systému](https://www.oslabenaimunita.cz/5-ucinnych-tipu-na-posileni-imunity/), který si s [vitamínem C](https://www.oslabenaimunita.cz/blog/vitamin-c-pro-zdravou-imunitu/) velmi dobře rozumí. Dále se hodí jíst citrusové ovoce kvůli boji těla s volnými radikály, které vedou k poškozování buněk a k předčasnému stárnutí.

Sáhnout byste po nich měli i kvůli hubnutí, protože ve srovnání s jiným ovocem obsahují jen malé množství kalorií. Oceníte ale i jejich vliv na kvalitu vašeho trávení, které ke svému normálnímu fungování vyžaduje pravidelný přísun vlákniny.

V rámci zdravého životního stylu také využijete jejich schopnosti předcházet močovým kamenům, které pak musí buď bolestivě ven, nebo se musí vyjmout chirurgickou cestou. (Že ani jedno není příjemné, o tom snad ani nemusíme diskutovat.)

Když k citrusovému ovoci přidáte ještě dlouhodobé užívání přírodních doplňků stravy na podporu imunity, věříme, že si na vás žádný zákeřný bacil v dohledné době netroufne.