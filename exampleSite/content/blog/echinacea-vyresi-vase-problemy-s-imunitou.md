+++
date = 2020-11-26T23:00:00Z
description = "Pokud se zajímáte o posilování imunitního systému v období nachlazení a chřipky, určitě jste se setkali s rostlinou jménem echinacea. Víte, jak funguje?"
draft = true
image = "/images/echinacea.jpg"
title = "Echinacea: Vyřeší vaše problémy s imunitou"
type = ""

+++
**Pokud se zajímáte o zdravý životní styl, či alespoň o posilování imunitního systému v období nachlazení a chřipky, určitě jste se setkali s rostlinou jménem echinacea. I když víte, jak vypadá, víte, co vše umí? Pokud ne, budeme rádi, když budete pokračovat ve čtení tohoto článku.**

Jakmile se udělá sychravo a teploty spadnou směrem k nule, začneme v obchodech obhlížet regály s **volně prodejnými doplňky stravy na podporu imunitního systému**. Tak nějak totiž tušíme, že jich bude brzy potřeba. Třeba ve chvíli, když začne pokašlávat kolega v práci, nebo půlka dětí ve školce ulehne s podzimní náchladou.

Opravdu jen málokdo se ale zajímá o to, co to ta **echinacea** vlastně je a na co všechno funguje. Případně o to, zda je možné ji pěstovat v našich klimatických podmínkách.

> **_Abyste nepodlehli reklamě, ale také jste o této léčivé rostlině něco málo věděli, začtěte se do následujících několika odstavců._**

![echinacea na imunitu](/images/echinacea-na-imunitu.jpg)

## Nejúčinnější bylina na imunitu

Této rostlině neříkáme jenom echinacea, ale občas také **třapatkovka**. Patří do rodiny hvězdnicovitých. Původně šlo o druh, který rostl jen **v Severní Americe**. (Tam se k němu dostali už původní obyvatelé kontinentu, kteří ho používali k lidovému léčení.) Vzhledem k jejímu atraktivnímu zevnějšku se k nám (trochu paradoxně) dostala jako **okrasná bylina**. Jakmile se podařilo obstojně zmapovat její účinky, tento záměr byl doplněn o **léčebné účely**.

Na první pohled echinaceu poznáte podle toho, že má výrazný načervenalý střed, který ční k nebi. Ten je obklopený nafialovělými okvětními lístky podlouhlého tvaru. V našich končinách se ve volné přírodě příliš nevyskytuje.

### Pozitivní účinky

Jak už bylo řečeno, echinacea je ceněná kvůli mnoha pozitivním účinkům na lidské zdraví.

**Říká se o ní, že:**

* Je v ní spousta antioxidantů
* Podporuje zdraví imunitního systému
* Může snížit hladinu krevního cukru
* Dovede odvrátit pocity úzkosti
* Má protizánětlivé účinky
* Pomáhá na kožní problémy
* Může podpořit prevenci rakoviny

Jako u všech ostatních přírodních prostředků je nutné dodat, že **ne všechny z těchto benefitů byly průkazně potvrzené vědou**. Z toho důvodu se na ně nelze ve všech případech stoprocentně spoléhat.

![](/images/echinacea-ucinky.jpg)

Co se týče snášenlivosti, echinacea **nemusí dělat dobře jedincům, kteří jsou alergičtí na jiné kvetoucí rostliny**. (Jako jsou chryzantémy, nebo sedmikrásky.) V takových případech se může objevit vyrážka, svědění, otékání nebo bolest žaludku. Její užívání **není vhodné ani pro lidi, kteří bojují s autoimunitní chorobou**. Nadměrná stimulace imunitního systému by mohla zhoršit průběh nemoci.

### Pěstování echinacey

Pokud rádi zahradničíte, určitě se budete sami sebe ptát, zda je možné si echinaceu vypěstovat v domácích podmínkách. Proto vám přinášíme podrobný návod, jak na to. Sice tím asi nepokryjete celou její spotřebu, ale zabavíte se a budete mít z jejího prospívání radost.

Nejprve si na zahradě (v květináči raději ne, kvůli rozměrné výšce rostliny) připravte místo s **dobře odvodněnou půdou**. Ideálně by mělo jít o kus země, který nebude zastíněný stromem, nebo nějakou jinou věcí, či rostlinou. Před zasazením rostlin do půdy zapracujte **kompost**, který zajistí dostatek živin k optimálnímu růstu.

Zasaďte (spíš už koupenou) echinaceu do země. Mělo by se tak stát **na přelomu jara a léta**. Důležité je, aby teplota půdy nepřesáhla 18°C. Mějte ale trpělivost. Než echinacea začne poprvé kvést, může to trvat i několik let.

![pěstování echninacei](/images/pestovani-echinacei.jpg)

**Aby jí u vás bylo dobře, tak:**

* Ji nemusíte pravidelně hnojit (zvládne to i bez toho)
* Echinaceu zalévejte jen v případě, že je nově vysazená, nebo venku panuje extrémně suché počasí
* Pokud chcete, nesbírejte květy a zajistěte, aby k ní létali ptáci - tím se podpoří její další rozsev
* V srpnu z rostlin neodstraňujte brouky, nepoškodí ji
* Na podzim echinacee dopřejte mulčování
* Na přelomu zimy a jara ji zkraťte

## Vyhledávejte doplňky stravy s jejím obsahem

Jak už bylo řečeno, echinacea se běžně přidává do **potravinových doplňků stravy**. Ty se používají **při léčbě nachlazení**, nebo během **posilování imunity**. V závislosti na tom, jaké jsou vaše zvyklosti, nebo potřeby, si můžete vybrat, které formě doplňku se rozhodnete věnovat svou pozornost.

### Echinaceové kapky

Co se týče echinaceových kapek, ty jsou k dostání v obchodech se zdravou výživou, na internetu i v lékárnách. Většinou je o jednodruhové tinktury, které nejsou smíchané s další účinnou látkou.

Fungují tak, že je nakapete podle návodu k užívání na lžičku a spolknete. Podle potřeby je zapijete vodou. Aby byly kapky s echinaceou opravdu účinné, vždy si přečtěte složení a zjistěte, jaké jsou přídavné látky a kolik echinacey v nich je.

### Echinaceový sirup

Pokud máte dostatek rostlin, můžete si vyrobit domácí echinaceový sirup. Pokud vás ale nic podobného neláká, je v pořádku, když si ho zakoupíte už hotový v lékárně. Taktéž jde o přípravek na podporu imunitního systému. Vzhledem k dobré snášenlivosti, snadnému dávkování (viz instrukce výrobce) a možné umělé příchuti se může podávat i dětem. (Dejte ale dobrý pozor na to, aby pro ně byl výrobek určený.)

![Echinaceový sirup](/images/echinaceovy-sirup.jpg)

Většinou jde taktéž o jednodruhovou záležitost.

### Echinaceový čaj

Co se týče léčivých čajů s echinaceou, ty mohou být buď jednodruhové, nebo kombinované. Setkat se můžeme třeba s čajem z echinacey s šípkem, tymiánem a bezem. Případně s dalšími rostlinami, které přispívají k celkovému zdraví imunitního systému. Před podáváním se opět nezapomeňte seznámit s optimálním dávkováním a délkou užívání a s tím, zda jde o výrobek, pro děti.