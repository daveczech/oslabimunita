+++
date = 2020-11-26T23:00:00Z
description = "Kdykoliv jsme nemocní, musíme správně rozlišit, zda trpíme chorobou způsobenou bakteriemi, nebo viry. Znáte všechna virová onemocnění?."
draft = true
image = "/images/virova-onemocneni.jpg"
title = "Nejčastější virová onemocní a jak se jim bránit"
type = ""

+++
**Kdykoliv jsme nemocní, musíme správně rozlišit, zda trpíme chorobou způsobenou bakteriemi, nebo viry. Podle toho, o kterou se jedná, lékař zvolí správný postup léčby. Co totiž platí na jednu, na tu druhou nemusí. Jaká jsou nejčastější virová onemocnění a jak se jim dá bránit se dočtete v našem dnešním článku.**

Bakterie a viry jsou všude kolem nás. I když jsou obě kategorie stejně nebezpečné, **způsobují úplně jiné typy nemocí**. Podobné rozdíly panují i v jejich léčbě. Zatímco u nemocí, které způsobila bakteriální infekce lze nasadit **antibiotika**, u onemocnění, které bylo způsobeno virem tak učinit nelze. Prostě a jednoduše by nefungovaly.

Z toho důvodu existují **antivirotika**. K nim se ale není jednoduché dostat. Oproti antibiotikům s jejich předepisováním většina lékařů šetří.

**Zajímají vás další rozdíly a informace o tom, jak se jim dá bránit? V tom případě pokračujte ve čtení.**

![](/images/jak-se-prenaseji-viry.jpg)

## Jak se přenášejí viry?

V první řadě je důležité říct, že ne všechny viry, které nás obklopují, jsou smrtící. **Některé z nich mají dokonce velmi komplikovaný způsob přenosu**, takže jimi onemocní menší procento lidí. Tím ale neříkáme, že by některé z nich nebyly smrtící. (Spíš naopak.)

Některé viry se přenášejí **kapénkami vzduchem**. Pokud jste byli v kontaktu s nakaženým, mohli jste je nevědomě vdechnout. Mnohdy také stačí dotknout se infikovaného madla, nebo předmětu. Někdy viry pocházej**í z jídla**, nebo **ze sdílených předmětů osobní potřeby**. O něco komplikovanější je **krevní přenos**, nebo **přenos pohlavními sekrety**.

## Nejčastější virová onemocnění

V tomto modulu se pokusíme udělat alespoň základní průřez tím, která onemocnění jsou virového původu. Díky tomu si uděláte trochu lepší představu o tom, **ve kterých případech není možné nasadit antibiotika**.

**Virové onemocnění je:**

* COVID-19
* Chřipka
* Nachlazení
* Rotavirová infekce
* Norovirová infekce
* Zarděnky
* Neštovice
* Pátá nemoc
* Hepatitida
* Genitální bradavice a herpes
* Ebola
* Žlutá zimnice
* Horečka dengue
* Vzteklina
* HIV

![](/images/nejcastejsi-virova-onemocneni.jpg)

Jak je z předchozího seznamu vidět, s virovými onemocněními se setkáváme především **v raném dětském věku**. (Neštovice, pátá nemoc, zarděnky…) Později nás pak ohrožuje pravá chřipka. Hned v závěsu jsou **pohlavně přenosné choroby**, z nichž některé mohou mít i velmi vážné následky. (Například HIV/AIDS způsobuje naprostý kolaps imunitního systému.)

S předchozího seznamu také dále vyplývá, že řada z těchto nemocí se nijak neléčí. Maximálně se zmírňují jejich příznaky. Proti některým z nich se dá také očkovat. Například před cestou do exotických zemí.

### Posilněte imunitu

Nejlepší a zároveň zatím jediný opravdu ověřený způsob, jak se těmto nemocem vyhnout je **zdravý rozum**, **silná imunita** a **prevence**. Samozřejmě, ani to vás nemusí v některých okamžicích spasit, ale alespoň nepůjdete komplikacím naproti.

**Co se týká posilování imunitního systému, pomáhá:**

* Spánek
* Zdravý jídelníček
* Užívání kvalitních doplňků stravy
* Pravidelná tělesná aktivita
* Méně stresu
* Smích
* Otužování
* Užívání probiotik
* Správná hygiena rukou
* Stranění se nemocných
* Zřeknutí se neřestí (drogy, kouření, alkohol)
* Pravidelná kontrola u praktika, nebo jiného lékaře
* Zdravý pitný režim (zastoupený bylinkovými čaji a čistou vodou)

![](/images/posilujte-imunitu.jpg)

Dále se můžete bránit tím, že **s nikým nebudete sdílet své osobní předměty**. (Ručník, kartáček na zuby…) V případě, že navazujete vztah s novým partnerem, **používejte ochranu**. Minimálně do doby, dokud nebudete mít v ruce výsledky testů na pohlavně přenosné choroby.

Dávejte také dobrý pozor na to, abyste **nepřišli do kontaktu s nakaženým zvířetem**. (Při pobytu v lese jsou velkým nebezpečným nakažené lišky. Riziko ale představují i jiná toulavá zvířata.) V neposlední řadě pořádně **kontrolujte pískoviště a další veřejné plochy**. Poměrně často na nich bývají **odhozené injekční stříkačky**, u kterých hrozí nakažení žloutenkou. (Obvykle se za většího strašáka považuje virus HIV, ale ten je celkem citlivý na změnu prostředí. Museli byste mít tedy opravdu velkou smůlu, abyste se jím dokázali tímto způsobem nakazit.)

### Používejte dezinfekci a myjte si ruce

Úplně tou nejzákladnější věcí, kterou pro sebe můžete udělat je to, že budete mít stále při ruce kvalitní **dezinfekci na ruce**, kterou použijete ve chvíli, kdy nemáte stálý přístup k vodě.

Na plné čáře to ale vždycky vyhraje **umývání rukou**. K němu by mělo docházet po příchodu domů, po použití toalety, před jídlem, nebo po vynášení odpadků. Máte-li rýmu, nebo jste jinak nemocní, umyjte si ruce i po každém použití kapesníku. (Aby to nemuselo být každých deset minut, použijte dezinfekci.) Aby byly ruce opravdu čisté, **použijte teplou vodu s mýdlem**. To naneste na celé dlaně a hřbety až k zápěstím a mezi prsty obou rukou.

![dezinfekce a mytí rukou](/images/dezinfekce-a-myti-rukou.jpg)

V případě, že máte pocit, že dezinfekce, nebo umývání vysušuje pokožku, kupte si kvalitní **krém na ruce**. Pomoci mohu i **noční olejové zábaly** pod rukavicemi.

## Závěr

Virová onemocnění **jsou všude kolem nás**. Zatímco některá hrozí jen lidem, kteří holdují rizikovému chování, jiná ohrožují všechny. Ačkoliv se ne vždy cíleně léčí, nelze o všech z nich říct, že by byla neškodná. Z toho důvodu určitě **nic nepokazíte tím, když se budete věnovat účinné prevenci a posilování imunitního systému**.