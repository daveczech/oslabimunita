+++
date = 2023-01-15T23:00:00Z
description = "Střevní mikrobiom je doopravdy potřebný, zvlášť po porodu. Jak posílit střevní mikrobiom? Přečtěte si více v našem článku."
image = "/images/strevni-mikrobiom-1.jpg"
title = "Střevní mikrobiom: Jak ovlivňuje naši imunitu?"
type = ""

+++
**O střevním mikrobiomu a jeho optimálním fungování se toho v poslední době dozvídáme tolik, že tyto informace není možné jen tak ignorovat. Jelikož ale mnoho lidí netuší, co to ta střevní mikroflóra vlastně je, níže se podíváme na vše, co byste o ní měli vědět.**

Všichni víme, že ve střevech žije poměrně početná kolonie mikroorganismů, které se starají o naše optimální trávení. To ale není jejich jediný úkol, stav střevní mikrobioty totiž mnohdy souvisí s naší náladou a [sílou našeho imunitního systému](https://www.oslabenaimunita.cz/imunitni-system-vite-jak-funguje/).

## Co je to střevní mikrobiom?

Střevní mikrobiom, nebo také střevní mikroflóra, je termín, který označuje sdružení mikroorganismů, které žijí v našem zažívacím ústrojí. Některé mikroorganismy jsou pro člověka a jeho normální fungování potřebné, další ale zahrnujeme do kategorie škodlivých patogenů. Osídlení střev mikroorganismy probíhá bezprostředně po porodu, kdy je prakticky sterilní. (Z toho důvodu se doporučuje vaginální porod a kojení.)

![mikrobiom a imunitní systém](/images/mikrobiom-a-imunitni-system.jpg)

### Mikrobiom a imunitní systém

Střevní mikrobiom je doopravdy potřebný, zvlášť po porodu, kdy je tělo novorozence extrémně náchylné vůči hrozbám okolního světa. Bez vystavení se správným mikroorganismům by novorozenec mohl mít velmi vážné problémy se správným [vývojem imunitního systému](https://www.oslabenaimunita.cz/5-ucinnych-tipu-na-posileni-imunity/).

Také ale určitě víte, že po užívání antibiotik, která často užíváte v dospělosti, máte tendenci chytit jakoukoliv nemoc, která kolem vás projde. Ačkoliv jsou antibiotika v některých případech potřebná, nedovedou rozlišit, jestli hubí škodlivé, nebo pro tělo prospěšné bakterie, které žijí v zažívacím ústrojí. Zdecimovaná [střevní mikroflóra ](https://www.oslabenaimunita.cz/blog/co-je-to-strevni-mikroflora-a-jaky-ma-vliv-na-imunitu/)se pak postará o sníženou imunitu v budoucnu.

## Vyšetření střevního mikrobiomu

Vyšetření střevního mikrobiomu může probíhat buď v ordinaci lékaře, nebo čím dál častěji v domácích podmínkách. K analýze slouží vzorek stolice, který se podrobí testování. Asi nemusíme říkat, že u domácích testů nejde o bezplatné řešení, laboratoře, které tuto možnost nabízí, si většinou nechají opravdu dobře zaplatit.

V lékařských podmínkách zase počítejte s tím, že lékař k tomuto kroku přistoupí nejčastěji ve chvíli, kdy vás trápí dlouhodobý zažívací problém a potřebuje zjistit jeho pravou příčinu.

![jak posílit střevní mikrobiom](/images/jak-posilit-strevni-mikrobiom.jpg)

## Jak posílit střevní mikrobiom?

Střevní mikrobiom můžete posílit svým uvědomělým chováním. V první řadě sáhněte po kvalitních doplňcích stravy s obsahem probiotik a prebiotik, která se vzájemně doplňují a podporují osídlení střev přátelskými organismy.

Dále zkuste změnit svůj každodenní jídelníček, ve kterém by mělo být co nejširší spektrum zdravých potravin. (Ovoce, zelenina, luštěniny, zakysané výrobky…) Také se snažte jíst větší množství rostlinné stravy a celozrnných výrobků. Dále přestaňte kouřit a pít velké množství alkoholu a pokud to alespoň trochu jde, snažte se minimalizovat nutnost užívání antibiotik. (Čehož můžete dosáhnout kvalitní hygienou a posilováním imunitního systému.)

To vše by mělo přispět k tomu, že vaše střevní mikroflóra bude v co možná nejlepší kondici.