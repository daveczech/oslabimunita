+++
date = 2021-05-24T22:00:00Z
description = "Pokud vás trápí nachlazení a ucpaný nos, nemusíte do sebe hned ládovat léky z lékárny. Vyzkoušejte rýmovník. ▷ Více o účincích."
image = "/images/rymovnik.jpg"
title = "Rýmovník: Jeho nejlepší účinky a využití"
type = ""

+++
**Pokud vás trápí nachlazení a ucpaný nos, nemusíte do sebe hned ládovat léky z lékárny. Tělo si často dovede poradit i samo. Je ale potřeba, abychom mu dali chvíli klid a podpořili jeho samoozdravné procesy. Jednou z metod, jak toho docílit, je povolání rýmovníku.**

Všichni jsme si už tak nějak zvykli na to, že kdykoliv něco potřebujeme, chemie nám s tím snadno pomůže. Netýká se to třeba jen barvení vlasů, nebo praní. Ale také našeho zdraví. Jakmile se nám **lehce zvýší teplota**, okamžitě saháme po lécích, které ji mají srazit na normální hodnotu. Což je ale špatně. Protože tělo samo ví, proč to bylo potřebné. Tím, že situaci vyhodnotíme opačně ho obíráme o jednu z metod, která nás má chránit.

Nejlepším řešením je, když si místo toho zalezeme do postele s velkým hrnkem **teplého čaje z rýmovníku**. Nebo s jiným nápojem, který obohatíme o **rýmovníkový sirup**.

> **Proč si právě tahle bylinka zaslouží vaši plnou pozornost?**

![účinky rýmovníku](/images/ucinky-rymovniku.jpg)

## Prospěšné účinky rýmovníku

Rýmovník je rostlina z čeledi hluchavkovitých, která se používá v lidovém léčitelství. Má totiž velmi široké spektrum pozitivních a podpůrných účinků.

**Dá se použít jako:**

* Repelent, který odpuzuje hmyz
* [Čaj na rýmu a nachlazení](https://www.oslabenaimunita.cz/blog/caj-na-nachlazeni-jak-ho-pripravit-a-ktery-pomuze/)
* Prostředek na snížení horečky
* Tonikum na problematickou pleť
* Přírodní zklidňovač
* Diuretikum na odvodnění

Některé ženy ho dokonce používají ke zmírnění menstruačních bolestí. Případně si lidé na rýmovník vzpomenou, když je začne trápit syndrom dráždivého tračníku.

## Nežádoucí účinky rýmovníku

Není nám známo, že by měl rýmovník nějaké nežádoucí účinky. Takže si ho můžete dopřávat tolikrát, kolik jen chcete. Jak se ale říká, nic se nemá přehánět. Větší hrnek, nebo menší konvice rýmovníkového čaje by měla během jednoho dne stačit.

![nežádoucí účinky rýmovníku](/images/nezadouci-ucinky-rymovniku.jpg)

## Využití rýmovníku

Jelikož je rýmovník doma v mnohých částech světa, často se používá jako koření v průběhu vaření. V některých kulturách je dokonce velkou pochoutkou smažený rýmovník, který je obalený v těstíčku. Pokud ale nemáte velký zájem experimentovat, vystačíte si s obecně známými způsoby využití, které vám nabídneme níže.

### Čaj z rýmovníku

[Na přípravu čaje](https://www.oslabenaimunita.cz/blog/caj-na-imunitu-ktery-je-ten-nejlepsi-a-jak-na-jeho-pripravu/) z rýmovníku budete potřebovat 2-3 lístky [čerstvého rýmovníku](https://www.oslabenaimunita.cz/blog/vite-jak-se-zbavit-rymy-vyzkousejte-tyto-3-tipy/) a vroucí vodu. Lístky natrhejte do hrnku a přelijte je vroucí vodou. Následně je nechte asi 10 minut louhovat. Následně je vyndejte, počkejte, až tekutina zchladne a podle chuti do ní přidejte 1 lžičku medu.

![rýmovník čaj sirup](/images/rymovnik-caj-sirup.jpg)

### Sirup z rýmovníku

Na sirup z rýmovníku budete potřebovat cca 40 větších lístků rýmovníku, 1 pomeranč, 1 citron, 1 l vody a 1 kg cukru.

Nejprve oloupejte a na jemné plátky nakrájejte citron s pomerančem. Ovoce položte do velkého hrnce, nebo zavařovací sklenice. K ovoci přidejte rýmovník a vše zalijte horkou vodou. Obsah nádoby něčím zatěžkejte a nechte ho stát 1-2 dny někde, kde vám nebude překážet. Po uplynutí časové lhůty zceďte obsah nádoby do velkého hrnce a přiveďte tekutinu k varu. Přidejte cukr a svařte tekutinu na sirup. Ten následně skladujte v čistých zavařovacích sklenicích.

## Jak na pěstování rýmovníku?

Rýmovník si nemusíte kupovat. Pokud vám dá někdo z přátel řízek, můžete si ho snadno vypěstovat a namnožit doma. Dejte ho do **většího květináče** s **dobře dýchající zeminou**, jejíž podstatnou část může tvořit **písek**. Rýmovníku si nemusíte moc všímat. Ani co se týče závlahy. Vlhko mu totiž nedělá vyloženě dobře. Jelikož jde o rychle a snadno rostoucí rostlinu, počítejte s pravidelným zastřiháváním, přesazováním a množením.

Abyste byli v kondici, nezapomeňte [bylinky kombinovat](https://www.oslabenaimunita.cz/4-nejucinnejsi-bylinky-na-podporu-imunity/) s dlouhodobým užíváním doplňků stravy [na podporu imunitního systému](https://www.oslabenaimunita.cz/5-ucinnych-tipu-na-posileni-imunity/).