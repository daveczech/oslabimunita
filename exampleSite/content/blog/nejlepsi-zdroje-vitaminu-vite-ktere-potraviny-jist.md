+++
date = 2022-05-04T22:00:00Z
description = "Vitamíny jsou pro lidské tělo velice důležité. Každý z nich má v těle trochu jinou úlohu. Víte, jaké jsou nejlepší zdroje vitamínů ze stravy?"
image = "/images/potraviny-bohate-na-vitaminy-zdroje.jpg"
title = "Nejlepší zdroje vitamínů: Víte, které potraviny jíst?"
type = ""

+++
**Vitamíny jsou pro lidské tělo velice důležité. Každý z nich má v těle trochu jinou úlohu, ale mnohé se navzájem doplňují. Například jsou důležité pro normální stav imunitního systému, či pro normální stav vlasů a pokožky. Víte, jaké jsou nejlepší zdroje vitamínů ze stravy?**

Vitamíny jsou až na malé výjimky látky, které si **lidské tělo nedovede vyrobit svépomocí**. Proto je odkázané na to, jakou stravu se rozhodneme jíst.

Je naprosto jasné, že pokud dáváte přednost fast foodu, brambůrkům, sladkostem a čokoládě, vaše tělo vám za tuto nálož tuku, konzervantů a soli příliš nepoděkuje. Pokud navíc budete tímto způsobem postupovat dostatečně dlouho, očekávejte, že si vypěstujete vážný nedostatek životně důležitých vitamínů, který vám způsobí řadu nežádoucích problémů.

> **Na jaké potraviny a nápoje byste se tedy měli v ideálním případě zaměřit?**

## Nejlepší potraviny bohaté na vitamíny

Pravděpodobně neuděláte nic špatného, když do svého jídelníčku zařadíte větší množství **čerstvého ovoce a zeleniny**. Také vám prospěje libové maso a minimum průmyslově zpracované stravy.

![zdroje vitamínu c](/images/zdroje-vitaminu-c-1.jpg)

## Zdroje vitamínu C

[Vitamín C je významným antioxidantem](https://www.oslabenaimunita.cz/blog/vitamin-c-pro-zdravou-imunitu/), který[ chrání buňky](https://www.oslabenaimunita.cz/blog/bunecna-imunita-co-je-to-a-v-cem-se-lisi/) před [oxidačním stresem](https://www.oslabenaimunita.cz/blog/co-to-je-oxidativni-stres-priznaky-a-jak-se-ho-zbavit/) a předčasným stárnutím. Kromě jiného, má velký vliv na normální [funkci lidského imunitního systému](https://www.oslabenaimunita.cz/imunitni-system-vite-jak-funguje/). Opravdu ho ale najdeme jen v citronu?

**Mezi nejlepší zdroje vitamínu C patří i:**

* Šípky
* Kiwi
* Brokolice
* Kapusta
* Papája
* Liči
* Jahody

Jak vidíte, při příštím nákupu byste měli sebevědomě zamířit do oddělení s ovocem a zeleninou.

![zdroje vitamínu d](/images/zdroje-vitaminu-d.jpg)

## Zdroje vitamínu D

[S vitamínem D je to trochu složitější](https://www.oslabenaimunita.cz/blog/vitamin-d3-ochrana-pred-onemocnenim/). Tělo ho dokáže produkovat po kontaktu se slunečním zářením. To ale nebývá stabilní a **zvyšuje riziko rakoviny kůže**. Po natření se krémem s SPF zase není tvorba vitamínu D tak efektivní. A v potravinách se nachází spíš výjimečně.

**Najdeme ho například v:**

* Mase z lososa
* Sardinkách
* Tuňákovi
* Vaječných žloutcích
* Houbách

Kvůli malému přirozenému výskytu v portravinách se do některých výrobků přidává dodatečně. Například do džusů, mléka a do některých cereálií. Tato informace bývá vždy uvedena na obale.

![](/images/zdroje-vitaminu-d-1.jpg)

## Zdroje vitamínu B

Vitamíny skupiny B jsou poměrně rozšířené a velmi dobře dostupné. Lidé by si ale měli dávat pozor na pravidelné doplňování vitamínu B9 (kyselina listová) a na doplňování vitamínu B12, který může v jídelníčku chybět vegetariánům a veganům.

**Vitamíny skupiny B se nachází například v:**

* Zelených salátech
* Vejcích
* Mléce
* Hovězím mase
* Luštěninách

## Užívání doplňků stravy

Je naprosto pochopitelné, že pokud člověk může, měl by se snažit získat vitamíny ze zdravého jídelníčku. Někdy to ale nejde (například u vitamínu D to nebývá tak snadné), takže je vhodné přistoupit k dlouhodobému užívání vitamínových doplňků stravy [na podporu imunitního systému](https://www.oslabenaimunita.cz/5-ucinnych-tipu-na-posileni-imunity/). Některé navíc [obsahují i bylinky](https://www.oslabenaimunita.cz/4-nejucinnejsi-bylinky-na-podporu-imunity/), takže jsou po stránce složení doopravdy komplexní.