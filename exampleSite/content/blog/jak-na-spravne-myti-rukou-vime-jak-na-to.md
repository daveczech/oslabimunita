+++
date = 2021-12-19T23:00:00Z
description = "Víte, jak na správné mytí? Jak často a kdy si umývat ruce? A jak vypadá správný postup? ▷ Odpovědi najdete v našem článku."
image = "/images/myti-rukou.jpg"
title = "Jak na správné mytí rukou? Víme, jak na to"
type = ""

+++
**Epidemie nás naučily, jak důležité je umývat si ruce. Je ale pravdou, že i když o tomto hygienickém návyku všichni víme, ne každý si ruce doopravdy umývá. A když už na to dojde, je to většinou špatně. Jak si umýt ruce správně a kdy vám proto povíme v následujících několika řádcích.**

Už malé děti učíme, že si musí pravidelně umývat ruce. Jak ale stárneme, postupem času se tento zvyk někam ztrácí. Není proto divu, že v průběhu epidemií se nemoc rychle šíří. Pokud máte patogeny na rukách, existuje velká pravděpodobnost, že si je přenesete do nosu a do úst. A pak je případně rozšíříte dál.

Také je potřeba říct, že není umývání rukou jako umývání rukou. Kdo si myslí, že stačí namočit si prsty do vody a tím to končí, je na omylu.

> **Jak to tedy dělat správně?**

![jak si správně mýt ruce postup](/images/jak-si-spravne-myt-ruce-postup.jpg)

## Jak si správně mýt ruce

I když se vám to možná jeví poněkud absurdně, i mytí rukou má svůj přesně popsaný postup, který se postupem času ukázal jako nejvíc efektivní. A na nás je, abychom se ho naučili a nebáli se ho každý den několikrát použít.

### Postup při mytí rukou

Nyní nás čeká krátká instruktáž, která vám prozradí, jak to dělat správně. Ale nemusíte se bát. Je to velice jednoduché. Jakmile se tento postup naučíte, ujistěte se, že ho předáte dalším členům rodiny. A hlavně ho naučíte děti, které by si ho měly uchovat až do dospělosti. V jejich případě je vhodné, abyste mytí rukou společně trénovali v koupelně.

**Abyste si ruce umývali správně, postupujte následujícím způsobem:**

* Pusťte si teplou vodu, namočte obě dlaně a do jedné aplikujte mýdlo
* Krouživým pohybem o sebe třete dlaně
* Dlaní vždy očistěte hřbet každé ruky
* Zajeďte prsty mezi sebe a prsty tahejte dovnitř a ven
* Dejte ruce v pěst a prsty se zahákněte za prsty druhé ruky, tahejte nahoru a dolu
* Pořádně si krouživým pohybem umyjte palce
* Umyjte si zápěstí

Co se týče typu mýdla, je skoro jedno, které se rozhodnete použít. Pravdou je, že **antibakteriální mýdla nejsou v porovnání s klasickým mýdlem výrazně efektivnější**. Jde spíš o váš pocit.

Pokud si ruce nemůžete umýt, [mějte stále po ruce dezinfekční gel](https://www.oslabenaimunita.cz/blog/dezinfekce-rukou-vite-jak-ji-spravne-pouzivat/), který se vejde do kapsy, batohu i do pracovní kabelky. Vždy mějte u sebe (třeba v pracovním stole) i **krém na ruce**. Dezinfekce totiž může vysušovat pokožku.

## Jak často si mýt ruce?

Umývání rukou je důležité v mnoha různých situacích. Naprostou samozřejmostí by mělo být umytí rukou poté, co se odněkud vrátíte domů. I kdybyste byli jen vysypat koš se smetím. Dále je potřeba si umýt ruce před nasazením a před vyndáním kontaktních čoček.

Umývání rukou by mělo proběhnout i před a po přípravě jídla a před jeho konzumací. Určitě je vhodné si umývat ruce po návštěvě veřejné budovy (nemocnice, úřad…), poté, co se zraníte, poté, co kašlete, smrkáte a kýcháte, před a po sexuálním styku, po výměně plenky, po vykonání potřeby, po kontaktu se zvířetem…

Takže se dá říct, že prakticky neustále.![dezinfekce na ruce a mytí rukou](/images/dezinfekce-na-ruce-a-myti-rukou.jpg)

## Dezinfekce na ruce jako náhrada?

Ne, **dezinfekce na ruce není plnohodnotnou náhradou mýdla s vodou**. Samozřejmě, pokud jste někde, kde nemáte k této možnosti přístup, je použití dezinfekce rozhodně lepší než nic. I tak se ale na ni nadměrně nespoléhejte.

Myslete na to, že **dezinfekce se nesmí z rukou smývat**. Vždy je potřeba počkat, až na rukách úplně uschne. Také může vaše ruce vysušit.

Antibakteriální gely to mají dokonce ve svém názvu. Působí proti bakteriím a nikoliv proti virům. Proto od nich lze očekávat jen omezený účinek. Pokud je to tedy alespoň trochu možné, vždy si běžte umýt ruce pod tekoucí vodu.

[Vašemu imunitnímu systému](https://www.oslabenaimunita.cz/imunitni-system-vite-jak-funguje/) udělá dobře i pravidelný a dostatečný spánek, strava, která je bohatá na vitamíny a na minerální látky a redukce stresu. Kdo chce, ten může vyzkoušet i doplňky stravy na [podporu imunitního systému](https://www.oslabenaimunita.cz/5-ucinnych-tipu-na-posileni-imunity/), které jsou vhodné i pro dlouhodobé užívání.