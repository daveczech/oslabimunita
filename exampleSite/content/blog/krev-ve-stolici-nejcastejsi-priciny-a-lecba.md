+++
date = 2021-01-24T23:00:00Z
description = ""
image = "/images/krev-ve-stolici.jpg"
title = "Krev ve stolici: Nejčastější příčiny a léčba"
type = ""

+++
**Když vykonáváme svou velkou potřebu, jsme zvyklí kontrolovat papírem, zda jsme dostatečně čistí. Což může být moment, během kterého přijdeme na krvácení z konečníku. Pokud máte strach z toho, že nevíte, co značí, nebo co se s ním dá dělat, budeme rádi, když se začtete do tohoto článku.**

Stolice je vytvořená ze zbytků potravy, které tělo nedovedlo využít. V závislosti na tom, zda jsme zdraví se může měnit její konzistence a vzhled. Ovšem, i když by se dalo říct, že nás ohledně této problematiky nemůže nic překvapit, pravdou je, že **náhodně zpozorované krvácení** je rozhodně jevem, kterému bychom měli věnovat svou zvýšenou pozornost.

Kdo je trochu znalý, ten ví, že nemusí jít o nic až tak vážného. Na druhou stranu, hodně lidí krev ve stolici podcenilo a pak už bylo pozdě.

> **_My tu ale nejsme od toho, abychom vás strašili. Místo toho vám pomůžeme zachovat chladnou hlavu a co nejdříve jednat._**

![](/images/proc-vznika-krev-ve-stolici.jpg)

## Proč vzniká krev ve stolici

Krev ve stolici většinou znamená nějaký **mechanický problém se střevem**. Může v něm být malá oděrka, která je blízko análního otvoru. Také ale není vyloučeno, že jde o jev, který je způsobený něčím mnohem vážnějším. Vše závisí na tom, **kolik krve je přítomno** a **jakou má barvu**. Zatímco malé množství jasně, či světle červené krve nemusí nic znamenat, velké množství tmavé krve ve stolici je něčím, co je nutné co nejdříve řešit.

## Nejčastější příčiny

Nic není černobílé. Tedy ani krvácení z análního otvoru. Proto budeme ve vyjmenovávání postupovat od běžných důvodů po ty závažné.

**Krvácení může být způsobeno:**

* Hemoroidy
* Polypy
* Zácpou
* Mechanickým poškozením během vykonávání potřeby
* Rakovinou konečníku
* Rakovinou tlustého střeva
* Infekcí (může být způsobená třeba salmonelou)
* Zánětlivým onemocněním střev

To, zda je na místě navštívit lékaře lze vydedukovat podle toho, zda se s krvácením pojí nějaké další zdravotní problémy. Třeba jako **zmatení**, **studená kůže**, **nevolnost**, **zrychlené dýchání**, **bolest v podbřišku** nebo **nezvyklá bolest análního otvoru**. Lékaře je nutné vyhledat i v případě, že registrujete velkou ztrátu krve.

![](/images/krev-ve-stolici-a-hemeroidy.jpg)

## Krev ve stolici a hemoroidy

Jak už jsme se zmínili v jednom z předchozích odstavců, za krvácením může stát přítomnost hemoroidů. Ty jsou způsobené povolenými stěnami cév, které se plní krví a které mohou v důsledku zvýšené námahy, nebo tření prasknout a krvácet.

**Na vznik hemoroidů může mít vliv:**

* Těhotenství
* Zácpa
* Průjem
* Příliš intenzivní tlačení
* Dlouhé sezení

## Léčba

Aby lékař vyloučil jakékoliv patologie, nejprve s vámi **udělá krátký rozhovor**, během kterého se vás zeptá na délku a podobu vašich potíží. Následně **přistoupí k fyzické prohlídce**, jejíž součástí může být i **test na okultní (skryté) krvácení**, které je jedním ze způsobů prevence rakoviny tlustého střeva.

![](/images/krev-ve-stolici-lecba.jpg)

V případě, že lékař není spokojený s výsledky vyšetření, nebo je potřebuje upřesnit, nelze vyloučit, že po vás bude vyžadovat podrobení se **endoskopickému vyšetření**, které mu umožní vidět, co se děje uvnitř.

Když se ukáže, že za krví ve stolici mohou hemoroidy, lékař vám může doporučit t**eplé koupele** a **aplikaci speciálních krémů**, které mají za cíl uklidnit podráždění. Také vám pravděpodobně doporučí **zlepšení vašeho jídelníčku**. (Čímž předejdete zácpě a nutnosti intenzivně tlačit.) Hemoroidy lze také odstranit operativním zákrokem. V případě, že se prokáže, že za vašimi problémy stojí rakovina, doktor vás připraví na zahájení léčby.

A co prevence? Abyste neměli potíže se sezením, nebo stáním, které by byly způsobené hemoroidy, vyzkoušejte **dlouhodobé užívání bylinek a doplňků stravy**, které přispívají k normálnímu fungování vylučovacího ústrojí.