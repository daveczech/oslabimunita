+++
date = 2021-09-30T22:00:00Z
description = "Léky na imunitu na předpis jsou pro mnoho lidí učiněná záchrana. Jak a kdy je správně užívat? ▷ Přečtěte si více."
draft = true
image = "/images/leky-na-imunitu-1.jpg"
title = "Léky na imunitu: Kdy a jak je správně užívat?"
type = ""

+++
**Někteří lidé mají od přírody slabý imunitní systém. Pokud jsou často nemocní, lékař jim může předepsat speciální léky na imunitu, které mají nadměrnému ulehání na lůžko předejít. Opravdu ale neexistuje žádná jiná cesta?**

Léky na imunitu na předpis jsou pro mnoho lidí učiněná záchrana. Například pro ty, které příliš často trápí **infekce dýchacích cest** a další vážné potíže. Důvody, proč si imunitní systém nedovede poradit i s obyčejnými patogeny, přitom mohou být různé.

Může jít například o **vrozený defekt**. Negativní [vliv na imunitní systém](https://www.oslabenaimunita.cz/imunitni-system-vite-jak-funguje/) má ale i **stárnutí**, či **choroba**. Velmi problematická je v tomto ohledu například infekce virem HIV, který může (roky nezjištěn) způsobit smrtelné onemocnění AIDS. Podstatou tohoto onemocnění je, že [virus člověku vypne imunitní systém](https://www.oslabenaimunita.cz/blog/nejcastejsi-virova-onemocni-a-jak-se-jim-branit/), který se nedovede bránit dalším hrozbám.

Ne každý pacient se [slabou imunitou](https://www.oslabenaimunita.cz/oslabena-imunita-priznaky-a-prevence/) je ale pacientem s HIV. Existuje i mnoho dalších a v populaci běžných chorob, které tělo vyčerpají natolik, že si neví rady.

> **Opravdu jsou ale léky na imunitu vhodné pro každého? Není v některých případech moudřejší učinit změny životního stylu a sáhnout po přírodních prostředcích?**

![léky na posílení imunity](/images/leky-na-posileni-imunity.jpg)

## Co jsou to léky na posílení imunity?

Léky [na posílení imunity](https://www.oslabenaimunita.cz/5-ucinnych-tipu-na-posileni-imunity/) jsou ty, které se **vydávají na předpis**. Jejich složení je nastavené tak, aby přímo působilo na stav, či na odezvu imunitního systému. Léky tohoto typu rozeznáváme dvojí. Jeden druh léků **imunitu posiluje**. Člověk, který léky bere, by měl být postupem času méně nemocný.

Druhý typ léků na imunitu **potlačuje odezvu imunitního systému**. Tyto léky doktoři předepisují osobám, které trpí autoimunitní chorobou. V podstatě se dá říct, že imunita takového pacienta reaguje příliš silně. Čímž často dochází k poškození vlastních tkání. U takových lidí proto není posílení imunity žádoucí.

## Kdy je užívat?

To, kdy je léky na imunitu vhodné užívat, dovede posoudit jen lékař na základě vaší diagnózy. Což jste ale určitě slyšet nechtěli.

Pokud jste jen [přechodně nachlazení](https://www.oslabenaimunita.cz/blog/caj-na-nachlazeni-jak-ho-pripravit-a-ktery-pomuze/), nebo se chcete připravit na nadcházející [chřipkovou sezónu](https://www.oslabenaimunita.cz/blog/nejcastejsi-priznaky-chripky-a-jeji-lecba/), bude pro vás mnohem vhodnější **cílená změna životního stylu**. K ruce si můžete v tomto případě vzít i **doplňky stravy**. Léky raději nechte lidem, kteří je doopravdy potřebují.

![léky a doplňky stravy na imunitu](/images/leky-a-doplnky-stravy-na-imunitu.jpg)

## Léky, nebo přírodní doplňky stravy?

Jak už bylo řečeno, léky na imunitu by měli brát skutečně nemocní lidé, kterým to doporučí lékař. Na základě tohoto kroku jim předepíše recept, díky kterému si mohou daný lék obstarat v lékárně.

Lidem, kteří se jinak těší dobrému zdraví, lze doporučit **doplňky stravy s obsahem** [vitamínů a bylinek](https://www.oslabenaimunita.cz/4-nejucinnejsi-bylinky-na-podporu-imunity/). V tomto ohledu je dobré hledět na to, aby obsahovaly [vitamín C](https://www.oslabenaimunita.cz/blog/vitamin-c-pro-zdravou-imunitu/), [vitamín D](https://www.oslabenaimunita.cz/blog/vitamin-d3-ochrana-pred-onemocnenim/) či **zinek**. Příroda také nabízí beta-glukany, šípek nebo bez, který roste skoro u každé polní cesty.

**Dále uděláte své imunitě dobře, když:**

* Se nebudete snažit za každou cenu vyhýbat bacilům (trocha špíny udrží imunitní systém připravený v pozoru)
* Budete pravidelně cvičit
* Budete spát
* Nebudete tolik ve stresu
* Se budete zdravě stravovat (ovoce, zelenina, probiotika, libové maso…)
* Budete v kontaktu s dalšími lidmi
* Se nezapomenete usmívat

Také nezapomínejte na správnou hygienu rukou a na pravidelnou prevenci u vašeho lékaře. Uvidíte, že jakmile se k sobě začnete chovat pozorněji a laskavěji, budete rázem více fit.