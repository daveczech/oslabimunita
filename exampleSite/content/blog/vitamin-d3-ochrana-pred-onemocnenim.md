+++
date = 2020-11-26T23:00:00Z
description = "Když jsme nemocní, nebo nachlazení, nejčastěji saháme po vitamínu C. Věděli jste ale, že pozitivní účinky na zdraví a imunitu má také vitamín D?"
image = "/images/vitamin-d3.jpg"
title = "Vitamín D3: Ochrana před onemocněním"
type = ""

+++
**Když jsme nemocní, nebo nachlazení, nejčastěji saháme po vitamínu C. Věděli jste ale, že pozitivní účinky na zdraví a imunitu má také vitamín D? Pokud ne, budeme rádi, když se spolu s námi začtete do dnešního článku.**

Vitamíny, minerální látky a stopové prvky by měly být nedílnou součástí naší každodenní stravy. Díky nim nám **rostou vlasy a nové kožní buňky, vznikají hormony** nebo jsme díky nim schopni použít **energii z jídla**.

Vitamíny jsou ale extrémně důležité i pro náš **imunitní systém**, který je pak lépe připraven vzdorovat [nejrůznějším virózám a nemocem](https://www.oslabenaimunita.cz/blog/nejcastejsi-virova-onemocni-a-jak-se-jim-branit/). I když vás v tomto kontextu nejspíš napadne [užívání **vitamínu C**](https://www.oslabenaimunita.cz/blog/vitamin-c-pro-zdravou-imunitu/), přečtěte si také něco o účincích **vitamínu D**. Jsme si jistí, že vás mile překvapí.

![vitamín d3 proti onemocnění](/images/vitamin-d3-proti-onemocneni.jpg)

## Prevence proti nákazám

Vitamín D není ani tak vitamín, jako spíše hormon. V těle **ovlivňuje až 200 chemických procesů**, bez kterých bychom nedovedli žít. Zajímavé je na něm i to, že ho chemicky rozlišujeme na **vitamín D2** (ergokalciferol) a na **vitamín D3** (cholekalciferol).

Pokud vás zajímá, jaké jsou mezi těmito dvěma čísly rozdíly, řekli bychom, že prakticky žádné. Vše vychází z domněnek odborníků, kteří tvrdili, že **vitamín D3 člověku poskytuje mnohem větší kvalitu**. V současné době však začínají sílit názory, že jsou oba vitamíny D na stejné kvalitativní úrovni.

A proč bychom ho měli (například [během sezóny nachlazení](https://www.oslabenaimunita.cz/blog/caj-na-nachlazeni-jak-ho-pripravit-a-ktery-pomuze/)) užívat? Především proto, že je důležitý pro **normální fungování** [**imunitního systému**](https://www.oslabenaimunita.cz/imunitni-system-vite-jak-funguje/). Nedostatek vitamínu D je taktéž spojován s větší náchylností k akutním respiračním infekcím a chřipce.

### Účinky vitamínu D3

Mezi nejznámější schopnosti vitamínu D patří **ochrana kostí a zubů**. Také **má přímý vliv na inzulin**, na **zdraví srdce** a na **normální fungování plic**.

**Dále je spojován s:**

* [Prevencí chřipky](https://www.oslabenaimunita.cz/blog/nejcastejsi-priznaky-chripky-a-jeji-lecba/)
* Udržováním zdravého těhotenství
* Pozitivní náladou

![účinky vitamínu d3](/images/ucinky-vitaminu-d.jpg)

Také proběhly studie, které naznačily **důležitost vitamínu D u dětí**. Ty, které ho měly málo měly větší sklony k vyššímu krevnímu tlaku. Jistá spojitost nejspíš existuje i u vzniku alergií. Zatím ale není možné z těchto studií vyvozovat žádné trvalejší závěry.

## Zdroje vitamínu D

Vitamín D říkáme sluneční vitamín. Je to dáno tím, že ho naše těla vyrábějí **po vystavení se slunci**. (Pozor! Někteří lidé se mylně domnívají, že se kvůli tomu musí opalovat. Ve skutečnosti ale stačí i krátká procházka, nebo cesta na nákup.)

Můžeme ho ale přijímat i **v potravě**, nebo ve formě **volně prodejných doplňků stravy**. To se hodí především v zimních měsících, kdy ho máme málo. (Což vysvětluje větší nemocnost a špatnou náladu.)

**Pokud vitamín D nejde získat ze slunce, zkuste:**

* Lososa
* Sardinky
* Tuňáka
* Vaječné žloutky
* Houby

Vzhledem k jeho omezené dostupnosti v jídle se dá vitamín D zajistit i **ve fortifikovaných potravinách a nápojích**. (Rostlinná mléka, cereálie, džusy…) Není to ale automatické, takže si nikdy nezapomeňte přečíst etiketu výrobku.

![vitamín d3 zdroje](/images/zdroje-vitaminu-d3.jpg)

V tomto modulu půjdeme ještě trochu dál a povíme si, jak lze o vitamín D spolehlivě přijít.

**Vitamínu D nedělá dobře:**

* Nošení příliš zahalujících oděvů (kvůli kterým je kůže krytá před sluncem)
* Nošení některých krémů s SPF (to ale neznamená, že nejsou potřebné)
* Příliš častá horká koupel
* Znečištěné ovzduší

## Užívání

Vzhledem ke všem pozitivním účinkům je důležité, aby byl vitamín D **přirozenou součástí vašeho života**. Jelikož je ale rozpustný v tucích (a tělo si ho dovede uschovat pro pozdější potřebu), dávejte si dobrý pozor na to, kolik si ho dopřáváte. (U příliš vysokých dávek hrozí předávkování, které může končit smrtí.) Takže - **hlavně obezřetně**!