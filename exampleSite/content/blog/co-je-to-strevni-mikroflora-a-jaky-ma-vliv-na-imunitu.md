+++
date = 2021-08-19T22:00:00Z
description = "Střevní mikroflóra je neviditelný svět, který se skrývá uvnitř nás. Z toho důvodu ho mnozí z nás berou na lehkou váhu."
image = "/images/strevni-mikroflora.jpg"
title = "Co je to střevní mikroflóra a jaký má vliv na imunitu?"
type = ""

+++
**Střevní mikroflóra je neviditelný svět, který se skrývá uvnitř nás. Z toho důvodu ho mnozí z nás berou na lehkou váhu. Skutečnost je ale taková, že to, v jaké kondici se naše střevní mikroflóra nachází předurčuje, jakému se budeme těšit celkovému zdraví.**

V reklamách často slyšíme o tom, že bychom si měli dopřávat kvalitní bílé jogurty. Málokdo z nás má ale jasnější představu o tom proč. Ve škole jsme se o tom s učiteli nebavili a vlastně ani nevíme, z jakých zdrojů bychom měli informace o zdravém zažívání a jeho podpoře načerpat. I když to ale víme, nemáme vyhráno. Protože něco jiného je znát teorii a něco jiného je uplatňování našich znalostí v praxi.

Jelikož jde o velmi rozsáhlou problematiku, která vyžaduje důkladnější seznámení s tématem, níže vám nabízíme přehled toho nejdůležitějšího, co byste měli znát.

![co je to střevní mikroflóra](/images/co-je-to-strevni-mikroflora.jpg)

## Co je to střevní mikroflóra?

Střevní mikroflóra, či **střevní mikrobiom**, je termín pro **kolonie mikroorganismů**, které žijí v našem zažívacím ústrojí. Nejde jen o bakterie, ale také o viry, či houby. Neexistují přitom jen **přátelské mikroorganismy**, které s námi žijí v symbióze. Ale i ty, které nám chtějí uškodit. Ve finále tedy záleží na tom, zda máme ve střevech víc hodných mikroorganismů, nebo zlých. Ty, které převládnou pak mohou přímo ovlivňovat naši kondici. Či dokonce naši psychiku.

## Střevní mikroflóra a imunita

**Ve střevech se vstřebávají živiny**, které tělu dodáváme z potravy. To, v jakém jsou naše střeva stavu může ovlivnit, kolik se jich do našeho těla dostane a kolik jich odejde spolu se stolicí pryč. To samé souvisí i se vstřebáváním látek, které nejsou pro náš organismus dobré. Tradičně jde třeba o tuk.

V oblasti střev může dojít i k nehodám. Například, když onemocníte salmonelou, která vám způsobí **zažívací potíže**. A to není jediná choroba, která může vaše zažívací ústrojí pěkně potrápit. Proto **je hodně důležité, aby ve střevech převládaly přátelské mikroorganismy**. Které ty, které by vám chtěly nějak ublížit, buď zlikvidují, nebo vytlačí.

![střevní mikroflóra a imunita](/images/strevni-mikroflora-a-imunita.jpg)

## Příznaky špatné střevní mikroflóry

Podpora střevní mikroflóry by měla správně začít tím, že zjistíte, jak poznáte, že vaše zažívání není v úplně tom nejlepším stavu. A ocenilo by z vaší strany menší pomoc.

**Mezi nejvýraznější příznaky patří:**

* Nadýmání
* Zácpa
* Průjem
* Náhlé změny hmotnosti
* Únava
* Nespavost
* Ekzém
* Autoimunitní choroby
* Potravinové intolerance

Samozřejmě, nemusí to být pravidlem. Řada těchto stavů může pocházet i z jiných zdravotních stavů. Na změnu hmotnosti může mít vliv **rakovina**, ale i **špatná funkce štítné žlázy**. Proto je nejvhodnější se vždy nechat důkladně vyšetřit lékařem. Pokud je vše v pořádku, na vině bude s největší pravděpodobností zažívání samotné.

## Jak obnovit střevní mikroflóru

Jak dlouho trvá obnova střevní mikroflóry se nedá jednoduše říct. Každý člověk je totiž originál, který má střevní mikroflóru unikátně složenou. Také to závisí na celé řadě dalších faktorů. Obecně se ale hovoří o horizontu týdnů až měsíců. V první řadě byste měli omezit stravu, která je bohatá na cukry. Naprosto nevhodné je i časté **užívání antibiotik**, která zabíjejí nejen škodlivé bakterie. Ale i ty přátelské. Také se vyvarujte **kouření** a **nedostatku spánku**.

![transplantace a obnova střevní mikroflóry](/images/transplantace-a-obnova-strevni-mikroflora.jpg)

Místo toho zkuste konzumovat **probiotické potraviny a nápoje**. Mezi ně patří například kefír, kombucha nebo kysané zelí. Aby měla probiotika z čeho žít, měli byste mít v jídelníčku i **prebiotika**, které jsou jejich potravou. V neposlední řadě se pokuste **pravidelně cvičit** (či jinak hýbat, i kdyby to byla cesta pěšky do práce).

## Transplantace střevní mikroflóry

Nejlepší výsledky při obnově střevní mikroflóry měla **transplantace střevní mikroflóry**. Ve své podstatě jde o to, že se do střev vloží pacientův exkrement. Zní to možná bláznivě. Jde ale o poměrně jednoduchý způsob, jak vrátit mikrobiom do jeho původního prostředí. Samozřejmě jde ale o zákrok, ke kterému se lékaři uchylují jen ve výjimečných a vysoce opodstatněných případech. Většina lidí si vystačí se změnou životního stylu.

Pokud chcete mít zdravý a [silný imunitní systém](https://www.oslabenaimunita.cz/5-ucinnych-tipu-na-posileni-imunity/), taktéž nepodceňujte vliv, který má zdravý životní styl. Myslete i na důkladnou hygienu rukou, na pravidelné preventivní prohlídky u lékaře a na dlouhodobé užívání přírodních doplňků stravy na imunitní systém, které [obsahují vitamíny a bylinky](https://www.oslabenaimunita.cz/4-nejucinnejsi-bylinky-na-podporu-imunity/).