+++
date = 2022-06-12T22:00:00Z
description = "Otužování má pro lidské tělo spoustu výhod. Je proto naprosto pochopitelné, že jsme o něm ochotni začít přemýšlet. Znáte všechny účinky?"
draft = true
image = "/images/otuzovani.jpg"
title = "Účinky otužování a jak s ním začít"
type = ""

+++
**Pokud se zajímáte o zdravý životní styl, pravděpodobně vám neušlo, že je v současnosti v módě otužování. Na první pohled vypadá plavání v zamrzlé řece velmi lákavě, ale než se k něčemu takovému propracujete, počítejte s tím, že to bude nějakou chvíli trvat. Jak s otužováním začít? A má nějaká rizika?**  
  
Lidé, kteří žijí zdravě, mají tendence připisovat svou vitalitu otužování. Někteří lidé dokonce tvrdí, že má tento zvyk pozitivní vliv na dlouhověkost a na aktivně prožité stáří. Co si ale budeme namlouvat. Většina lidí preferuje koupání v teplé vodě a představa, že na sebe pustí ledovou vodu, je pro jejich mysl naprosto nepředstavitelná.

> **Pokud s otužováním teprve koketujete, ale nevíte, jak se do něj pustit, níže najdete vše, co byste měli o této disciplíně vědět.**

![otužování při nachlazení výhody nevýhody](/images/otuzovani-pri-nachlazeni-vyhody-nevyhody.jpg)

## Proč se začít otužovat?

Otužování má pro lidské tělo spoustu výhod. Je proto naprosto pochopitelné, že jsme o něm ochotni začít přemýšlet. Otužování ve studené vodě může mít **pozitivní vliv na vyplavování endorfinů** (hormonů štěstí), takže se po vystoupení z vody budete cítit (po počátečním šoku) velmi příjemně.

### Otužování při nachlazení

Otužování se ve většině případů považuje za [prevenci proti běžným nemocem](https://www.oslabenaimunita.cz/blog/nejcastejsi-virova-onemocni-a-jak-se-jim-branit/). Otužování během choroby se příliš nedoporučuje, zvlášť, pokud máte teplotu. Z toho důvodu bychom vám poradili, abyste do studené vody lezli obecně až ve chvíli, kdy se cítíte být fit.

## Výhody a nevýhody

Mezi nevýhody otužování zcela nepochybně patří **kontakt se studenou vodou**, na kterou nejsme zvyklí. Z toho důvodu se doporučuje, abyste se začali otužovat postupně. V případě, že na sebe pustíte hodně studenou vodu a nebudete na to připraveni, můžete onemocnět, nebo dostat (v extrémním případě) infarkt.

**Mezi pozitiva otužování naopak řadíme:**

* Zlepšení nálady
* [Posílení imunity](https://www.oslabenaimunita.cz/5-ucinnych-tipu-na-posileni-imunity/)
* Podporu hubnutí
* Zlepšení cirkulace krve

![jak začít s otužováním jak často](/images/jak-zacit-s-otuzovanim-jak-casto.jpg)

## Jak začít s otužováním?

Otužování je **postupný proces**. Počítejte tedy s tím, že než se vydáte v prosinci plavat do zamrzlé řeky s dalšími nadšenci, může to trvat několik měsíců, až let. Z toho důvodu buďte sami se sebou trpěliví.

**Začít můžete tak, že:**

* Začnete do studenější (ne ledové) vody nejprve namáčet předloktí a nohy (ideální je v tomto ohledu Kneippův chodník)
* Studenější vodou budete oplachovat pravidelně obličej
* Pod studenější vodou umyjete hlavu a vlasy
* Ke konci sprchování na sebe pustíte na několik vteřin o pár stupňů chladnější vodu
* Jakmile si začnete na chladnější vodu (po několika sprchách) zvykat, postupně ubírejte stejným způsobem teplotu i nadále
* Budete postupně prodlužovat čas, po který na sebe necháte působit studenější vodu
* Zkuste se během sprchování ve studené vodě uklidnit

### Jak často se otužovat?

Pokud je to alespoň trochu možné, **zkuste se otužovat každý den**. Díky tomu předejdete situaci, že si odvyknete na působení studené vody. Bohatě stačí, když zprvu začnete několika vteřinami a postupně prodloužíte čas pod studenou vodou na několik minut.  
  
Vaše otužování můžete podpořit tím, že snížíte teplotu v ložnici, budete častěji větrat a nebudete se vždy balit do teplého oblečení. (Samozřejmě, tento bod by měl vycházet z přihlédnutí k aktuální situaci. Ne vždy je jeho dodržování možné, nebo vhodné.)  
  
Pokud zvládnete prvních několik krušných týdnů, věříme, že si otužování brzy zamilujete a budete těžit z jeho pozitivních účinků.