+++
date = 2022-03-30T22:00:00Z
description = "Zázvor je kořen, který si v našich končinách získal velkou oblibu. Jaké zdravotní účinky vám může zázvor nabídnout? Přečtěte si více."
draft = true
image = "/images/zazvor-na-imunitu.jpg"
title = "Zázvor a jeho účinky nejen na imunitu"
type = ""

+++
**Zázvor je kořen, který si v našich končinách získal velkou oblibu. Používá se jak na chuť, tak při léčbě nachlazení. Jaké zdravotní účinky vám může zázvor nabídnout? A dá se nějak vypěstovat doma? Na to vše se podíváme níže.**

Někteří ho milují, další se mu vyhýbají a sáhnou po něm jen v případě, že mají rýmu a trochu je škrábe v krku. Řeč je o zázvoru, který obsahuje látky, které mu propůjčují **výrazně štiplavou a aromatickou chuť**.

Jeho použití je různé. Někteří lidé milují kandovaný zázvor. Další si pravidelně dopřávají zázvorový čaj se zázvorovým pivem. Ze zázvoru se také dají péct lahodné zázvorové sušenky. Co když ale budete chtít poznat jeho pozitivní dopady na lidské zdraví?

> **Na ně, ale i na spoustu dalších informací o něm, se podíváme níže.**

![zázvor účinky na zdraví](/images/zazvor-ucinky-na-zdravi.jpg)

## Co je to zázvor?

Zázvor je rostlina, které se daří v jižní Asii. Zajímavostí je, že patří do podobné skupiny jako kurkuma, či kardamom. Nejběžněji se zpracovává **podzemní část rostliny**, pro kterou je typická její štiplavá chuť. Zpracování zázvoru je různé. Používá se sušený, drcený, kandovaný i čerstvý.

## Zázvor a jeho účinky na zdraví

Zázvor se stal nedílnou součástí zelené lékárničky mnohých českých občanů. Dá se totiž použít při řešení širokého spektra méně závažných zdravotních problémů.

**Používá se například při řešení:**

* Žaludečních nevolností
* Ztrátě hmotnosti
* Osteoartrózy
* Vyššího krevního cukru
* Problémů s trávením
* Menstruačních bolestí
* Vyšší hladiny cholesterolu

Také ale může podporovat zdraví mozku a srdce a může mít dobrý vliv na boj těla s infekcemi.

### Zázvor na imunitu

Vzhledem k tomu, že zázvor **může podpořit tělo v boji proti infekcím**, může jeho konzumace vést k posílení [imunitního systému](https://www.oslabenaimunita.cz/imunitni-system-vite-jak-funguje/). Zázvorové shoty navíc mohou obsahovat **antioxidanty**, které chrání tělo před nežádoucím působením volných radikálů.

Výhodou zázvoru je, že se považuje pro většinovou (zdravou) společnost za bezpečný. U zázvoru vám také nehrozí předávkování. Na druhou stranu, někdo po něm může mít podrážděný žaludek a zažívací potíže.

## Zázvorový čaj a sirup

Zázvorový čaj je nejlepší ten domácí. Stačí, když si ukrojíte kousek čerstvého zázvoru, který oloupete a nastrouháte ho do hrnku. Následně ho zalijte horkou vodou. Aby pro vás byla chuť čaje přijatelnější, můžete si ho osladit malým množstvím medu.

Co se týče zázvorového sirupu, cca 120 g čerstvého zázvoru nakrájejte (bez slupky) na tenké plátky. Následně dejte do hrnce 0,5 l vody s 1 kg cukru a tuto tekutinu přiveďte k varu. Za průběžného míchání ji vařte po dobu 15 minut. Mezi tím si vymačkejte šťávu ze 2 citronů. Jakmile vodu s cukrem odstavíte z plotny, přidejte do ní citronovou šťávu. Následně dejte zázvor do čistých sklenic, ve kterých ho zalijete cukrovým rozvarem.

![pěstování zázvoru čaj sirup](/images/pestovani-zazvoru-caj-sirup.jpg)

## Jak pěstovat zázvor?

Nejlepší bude, když se rozhodnete pěstovat zázvor ze semen, protože nebudete muset řešit zakořenění koupeného kořenu. Sazenice zázvoru se dají sehnat celkem snadno po internetu. Pokud se rozhodnete pěstovat zázvor z kořene, **nechte ho přes noc ve vodě**. Voda musí být teplá.

Vezměte velký květináč a dejte do něj dostatek hlíny. Do hlíny dejte sazenici, semínko nebo kořen, který byl namočený přes noc. Nahoře by měl být zázvor zakrytý **alespoň 5 cm zeminy**. Následně dejte květináč na místo, kde je hezky teplo. V neposlední řadě nezapomínejte na **pravidelné zalévání**. Počítejte ale s tím, že první výhonky uvidíte až po několika týdnech.

[Jak posílit imunitní systém?](https://www.oslabenaimunita.cz/5-ucinnych-tipu-na-posileni-imunity/) Třeba tím, že si osvojíte zdravý životní styl. Také můžete vyzkoušet dlouhodobé užívání doplňků stravy s bylinkami a vitamíny na podporu imunity.