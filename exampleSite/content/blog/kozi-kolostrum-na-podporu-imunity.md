+++
date = 2021-02-11T23:00:00Z
description = "V období chřipky, ale i při dlouhodobém stresu, je velmi důležité cílené posílení imunity. Kozí kolostrum na imunitu je dobrým pomocníkem."
draft = true
image = "/images/kozi-kolostrum-na-imunitu.jpg"
title = "Kozí kolostrum na podporu imunity"
type = ""

+++
**V období chřipky, ale i při dlouhodobém stresu, je velmi důležité cílené posílení imunity. Někdo na to jde konzumací citrusových plodů, jiný zase zatne zuby a zkusí otužování v ledové vodě. Další variantou, kterou můžete vyzkoušet, je užívání přípravků s kozím kolostrem. Víte, nač je dobré?**

Ve škole jsme se učili o **savcích**. Jde o skupinu, jejíž mláďata sají mateřské mléko. Jak víme, týká se to i lidí. Proto se na nás neustále hrnou informace o tom, jak je důležité **kojení**. Jeho prostřednictvím matka vyživuje mládě a předává mu látky, které prospívají budování silného imunitního systému.

Věřte tomu, nebo ne, ale součástí tohoto procesu je i kolostrum, které matky produkují v období, které se točí okolo porodu. Obecně se mu říká **mlezivo** a jde o jednu z první nutričně bohatých tekutin, které se nově narozenému dostane. Jelikož by ale užívání lidského kolostra bylo velmi diskutabilní, často se přistupuje ke zpracování toho kozího. Které můžete vyzkoušet i vy.

> **_Pořád ale nevíme, na co je dobré, zda má jeho užívání nějaké podmínky a jakým způsobem se dá zařadit do naší životosprávy. Proto se na to podíváme v následujících několika bodech._**

![](/images/co-je-to-kozi-kolostrum.jpg)

## Co je to kozí kolostrum?

Jak už bylo řečeno v předchozích několika odstavcích, kozí kolostrum je v podstatě to stejné, co lidské. Jde o mlezivo, které vzniká **0 až 72 hodin po porodu**. Zatímco ale lidské děti na něm nejsou životně závislé (protože máme pro případ nejvyšší nouze umělé mléko), u některých zvířat jde o látku, kterou je nutné bezpodmínečně přijmout. Jinak hrozí, že imunita nově narozeného zvířete nebude správně fungovat.

Z toho plyne, že kozí kolostrum obsahují látky, které **mají důležitou roli pro zahájení budování obranyschopnosti**.

**Rozbory ukázaly, že kozí kolostrum obsahuje:**

* Imunoglobuliny IgG, IgA a IgM
* Růstový faktor IGF-1
* Cytokiny
* Laktoferin
* PRP

V nízkých hodnotách může kolostrum obsahovat i vitamíny, minerální látky a aminokyseliny. Zajímavé je pak také to, že **kvalita kolostra klesá, čím delší doba uběhla od porodu**. Z etického hlediska je však důležité, aby bylo nejvíce kolostra poskytnuto zvířatům. A teprve pak se myslelo na jeho zpracování pro lidi.

![](/images/ucinky-kolostra.jpg)

## Účinky

Jak vidíte, kolostrum je opravdu cenná surovina. Jaké má ale účinky na naše tělo?

**Mezi potenciálně prospěšné benefity kozího kolostra řadíme:**

* Posílení imunitního systému
* Prevenci průjmu
* Zdraví žaludku

Z toho důvodu se kozí kolostrum přidává do **prostředků na oslabenou imunitu**. A to jak do těch pro děti, tak pro dospělé jedince.

## Jak působí na imunitu?

Abychom to nevzali příliš zkráceně, pokusíme se vám srozumitelně vysvětlit, jak přesně kolostrum v organismu funguje.

V tomto hrají největší roli obsažené **imunoglobuliny**. Ve své podstatě jde o **protilátky**, které **mají schopnost bojovat proti virům a bakteriím**. (Hodně to ale závisí na jejich typu. Viz jejich výčet uvedený výše.) Což je rozhodně něco, co je u oslabeného organismu potřeba. Ne každý člověk je totiž schopen vyrobit dostatek protilátek pro svoji přirozenou ochranu.

![](/images/jak-pusobi-kolostrum-na-imunitu.jpg)

Zjišťováním účinků kolostra se zabývaly některé zahraniční studie, které ukázaly, že sportovci, kteří kolostrum užívali, měli o 79 % vyšší hladinu imunoglobulinu IgA. Což by mohlo vést k lepší schopnosti boje proti infekcím horních cest dýchacích. V jiné studii došlo i k porovnávání s placebem. A i v tomto případě byl mezi testovanými skupinami, z nichž některé dostávaly kolostrum a jiné placebo, propastný rozdíl.

Odborníci se také domnívají, že **kolostrum by mohlo vést k lepší imunitní odezvě**, ale zatím jde o informaci na úrovni spekulací. Dá se však očekávat, že půjde o předmět dalších testů a výzkumů. I přesto ale víme, že užívání **doplňků stravy** s ním vám může v mnoha věcech prospět. Zkuste je dlouhodobě brát a uvidíte sami.