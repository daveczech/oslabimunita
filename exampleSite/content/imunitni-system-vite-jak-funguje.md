+++
description = "Imunitní systém je něco, co nám umožňuje přežít. Jelikož je pro naše normální fungování naprosto klíčový, podíváme se na to, jak pracuje."
draft = true
subtitle = ""
title = "Imunitní systém: Víte, jak funguje?"

+++
![](/images/imunitni-system.jpg)

**Imunitní systém je něco, co nám umožňuje přežít. Vzhledem k tomu, že nás neustále ohrožují nějaké patogeny z okolního prostředí, nebýt něj, nebyli bychom tu ani deset minut. Jelikož je pro naše normální fungování naprosto klíčový, podíváme se na to, jak pracuje.**

Jak už bylo řečeno, **bez funkční imunity bychom podlehli první cizorodé látce** (bakterii, viru), která by se na nás rozhodla zaútočit. Pravda je ale taková, že místo toho, abychom za to byli vděční, chováme se k ní dost macešsky.

V mládí to až tak moc nevadí, protože jsme plní sil a jediná věc, která nás může na pár dnů vyřadit z provozu je **chřipka**. Když však v našem počínání pokračujeme i nadále, **vede to k oslabenému imunitnímu systému**, který pak nedovede čelit banálnějším hrozbám. Které mohou být v konečném důsledku i **smrtelné**.

> **_Abyste měli lepší představu o tom, jak to celé funguje, podíváme se na podrobnosti o imunitě, o kterých vám dozajista nikdo neřekl. A to ani při hodinách biologie ve škole._**

![jak funguje imunitní systém](/images/jak-funguje-imunitni-system.jpg)

## Jak funguje imunitní systém

Imunitní systém lidského těla se skládá z několika okruhů, které společně vytvářejí **komplexní obranyschopnost**. To ale není všechno. V těle máme i několik dalších orgánů, které se podílejí na odvádění potenciálně škodlivých látek.

**Součástí imunitního systému každého člověka je:**

* Kůže
* Střevní mikroflóra
* Armáda bílých krvinek

Mezi zmíněné pomocníky pak patří **plíce** (které odvádějí oxid uhličitý), **játra** (která odbourávají alkohol a metabolizují léky) a **ledviny** (které filtrují krev a škodliviny vylučují močí).

Jakmile je některá ze “součástek” systému poškozena, odrazí se to na našem celkovém zdravotním stavu a na větší náchylnosti k nejrůznějším chorobám.

### Vrozená imunita

Když se narodíme, jsme jako nepopsaný list, který se musí všechno naučit. To ale neznamená, že jsme vůči okolnímu světu zcela bezbranní.

Ačkoliv náš **přirozený imunitní systém** není zcela dokonalý, při náhlém ohrožení dokáže vyvolat **bleskovou reakci**, během které může dojít k **pohlcení škodlivých látek makrofágy a neutrofily**. Z hlediska vrozené imunity je velmi důležitá i **kůže**, která představuje fyzickou bariéru. Často se v tomto ohledu hovoří i o nezastupitelnosti **sliznic**.

![](/images/vrozena-imunita.jpg)

**Další součástí vrozené imunity je:**

* Žaludeční kyselina
* Kašel/kýchání
* Sliz
* Soubor enzymů

Ke zlepšení imunity novorozence slouží i kojení.

### Získaná imunita

Na přirozenou imunitu navazuje imunita získaná. Ta zahrnuje jak přirozený jev, kdy se tělo **setká s patogenem**, tak ten nepřirozený, kterým je člověkem vyrobené **očkování**.

V obou případech se tělo naučí rozeznávat hrozbu pro případ, že by se s ní setkalo někdy v budoucnu. (Místo toho, aby tělo zkoušelo, co bude na vetřelce fungovat, sáhne do paměti a zvolí strategii, která byla vyhodnocena jako nejvíce účinná. Což umožňuje i mnohem rychlejší rekonvalescenci.)

![](/images/ziskana-imunita.jpg)

## Selhání imunitního systému

Selhání imunitního systému nebývá za normálních okolností běžné. (Nikoliv však nemožné.) Někdo se s touto vadou již narodí, v jiných případech jde o jev, který je způsobený nemocí, nebo dlouhodobě neudržitelným životním stylem.

**Fungování imunitního systému může poškodit například:**

* HIV/AIDS (v podstatě jde o to, že virus vypne imunitní systém a ten se pak není schopen bránit i triviálním nemocem)
* COVID-19 (hovoří se o něm v souvislosti s nadměrnou odpovědí imunitního systému)
* Cukrovka
* Léčba rakoviny - chemoterapie, ozařování… (léčba kromě nádorů a poškozených buněk ničí i zdravé části těla, protože je nedovede rozlišit)

V této souvislosti běžně hovoříme o tom, že hlavní **příčinou úmrtí nebyla přítomná nemoc, ale infekce/nemoc/choroba, se kterou se tělo nedovedlo poprat**. Na druhou stranu, za tento stav mohlo primární onemocnění, které způsobilo vypnutí zdravé imunitní reakce.

## Nemoci imunitního systému

Aby toho nebylo málo, máme tu ještě další kategorii, do které spadají nemoci imunitního systému. Pro ty je charakteristické, že **tělo útočí na svou vlastní tkáň**, kterou soustavně poškozuje. Mnohdy až do úplného zničení. Také sem zahrnujeme **nadměrnou odpověď imunitního systému na cizorodé látky z okolního prostředí**, které ho nemohou nijak ohrozit.

**Mezi autoimunitní choroby patří:**

* Revmatoidní artritida
* Alergie
* Lupus

![nemoci imunitního systému](/images/nemoci-imunitniho-systemu.jpg)

K poruchám imunity ale může dojít i **v důsledku onemocnění** (již zmíněné HIV, či nemoci, které přenášejí klíšťata), nebo **v důsledku zaměstnání v nějakém rizikovém sektoru**. (Radiace, práce s nebezpečnými chemikáliemi…)

**K poruchám imunity bývají náchylnější lidé, kteří:**

* Mají nějakou autoimunitní chorobu v rodině
* Mají nemocná játra
* Přišli o slezinu
* Trpí HIV/AIDS
* Trpí rakovinou

Mezi rizikové faktory patří i **nedostatek spánku**, během kterého se optimalizuje imunitní systém. Nižší obranyschopnost je spojená i s postupným **stárnutím**.

V případě, že lékař vyhodnotí, že trpíte autoimunitní chorobou, je nutné se začít neprodleně léčit. Co se týče onemocnění HIV/AIDS, ačkoliv nejde o léčitelnou nemoc, existují léky, které snižují aktivitu viru v těle. Nemocný tedy může prožít vcelku kvalitní život, jehož délka už prakticky dohnala normální věk dožití.

## Starejte se o sebe

O imunitní systém je nutné se **důkladně starat**. Jinak se pro nás stane rizikem každá nemoc, která projde kolem. Za neléčené **autoimunitní choroby** pak můžeme zaplatit nefunkčními orgány, které jsou důležité k životu. (V tomto je speciálně zákeřný třeba již zmíněný lupus.